---
layout: post
title:  الفكر والتفكير
date:   2024-04-10T00:00:01+03:00
author: Mahmoud Marzouk
categories: 4 - مغالطة رجل القشّ
published:  true
---
خلاصة موضوع الطالب اللي بيفهم وما بيجيبش مجموع\
والطالب الدحيح اللي ب��جيب مجموع وهوا ما بيفهمش\
هحل لك الازمة دي بالتفصيل للسنة الجاية وما تسالنيش عنها
تاني\
\-\-\-\-\-\-\-\-\-\-\-\-\-\-\-\-\-\-\-\--\
بص يا سعادة الباشا\
فيه انو��ع كتير من الذكاء\
وليهم تعريفات وصفات ومش عارف ايه\
ابحث عنهم\
\-\-\-\-\-\-\-\-\-\-\-\-\-\--\
انا هكلمك بالهجايص\
ببساطة\
تعالي نقسم القدرات العقلية لحا��تين\
فكر\
وتفكير\
الفكر هو النظرة العامة للامور\
والتفكير هو التحليل المركز لامر ما\
\-\-\-\-\-\-\-\-\-\-\-\-\-\-\-\-\-\-\-\--\
ببساطة\
لو اتنين طلبة دخلوا امتحان\
واحد مذاكر فحت\
لقي السؤال الاول\
قعد يحل فيه 3 صفحات\
مع انه يتح�� في صفحتين وهتاخد نفس الدرجة\
الصفحة التالتة دي كتبتها نتيجة انك مذاك�� فحت\
وبعدين دخلت علي السؤال التاني\
والتالت\
بنفس الطريقة\
كتبت 9 صفحات\
اكتشفت في السؤال الرابع ان الوقت خلص\
\-\-\-\-\-\-\-\-\-\-\-\-\-\-\-\--\
طالب تان��\
عارف ان السؤال ده درجته هتتاخد بالصفحتين اللي ف الاول بس\
حل الصفحتين\
وساب الدش اللي ف الصفحة التالتة\
دخل ع السؤال التاني\
التالت\
الرابع\
الخامس حل منه صفحة واحدة\
يعني كتب 9 صفحات بردو\
\-\-\-\-\-\-\-\-\-\-\-\-\-\-\-\-\--\
كده المحصلة ان الطالبين كل طالب كتب 9 صفحات\
لكن النتيجة ان الطالب اللي في الاول خد 60 / 100\
لانه حل 3 اسئلة من 5\
والطالب التاني خد 90 / 100\
لانه حل 4 اسئلة ونص\
\-\-\-\-\-\-\-\-\-\-\-\-\-\-\-\--\
مين بقي في الطالبين دول عنده فكر ومين ��نده تفكير\
الطالب الاول عنده تفكير\
يعني قدر يهرس ويذاكر كل سؤال لدرج�� انه يعرف فيه 3 صفح\
الطالب التاني عنده فكر عرفه ان السؤال يكفيه صفحتين\
من كلامي كده باين ان الفكر اهم من التفكير\
ودي حقيقة\
\-\-\-\-\-\-\-\-\-\-\-\-\--\
يعني شيخ عنده تفكير هيحفظ القرآن كله\
شيخ تاني عنده فكر هيحفّظ الفاتحة للاطفال الصغيرين\
يقعدوا يصلوا بيها طول عمرهم\
وعداد الحسنات شغال ل��سابه\
ده شيخ \...\
صايع\
والاولاني مجتهد وربّنا يجازيه خير طبعا\
\-\-\-\-\-\-\-\-\-\-\-\-\-\-\-\--\
يبقي كده عرفنا الفرق بين الفكر والتفكير\
لكن قبل ما انقل ��لفقرة الجاية\
لازم نعرف اننا بنتكلم عن طلبة عندهم الاتنين\
الفكر والتفكير\
لكن بنسب متفاوتة\
ولحد كده ما فيش مشكلة\
وتقدر تعيش عادي بنسب مت��اوتة من الفكر والتفكير\
\-\-\-\-\-\-\-\-\-\-\-\-\-\-\-\--\
المشكلة بقي تحصل امتي\
اي�� ده\
هوا كل ده وانتا لسه ما دخلتش في المشكلة\
ايوه حضرتك\
استحمل معايا شويه وان شاء الله هحل لحضرتك مشكلة طلبة الثانوي دول
خالص\
90 % من الطلبة عاديين عندهم فكر وتفكير بنسب متفاوتة\
و 5 % عندهم فكر بس\
و 5 % عندهم تفك��ر بس\
ودول بقي اللي مصدعين دماغنا معاهم\
\-\-\-\-\-\-\-\-\-\-\-\-\--\
الطالب اللي ��نده فكر بس ده هوا مثال الطالب اللي بيفهم وما بيجيبش
مجموع\
عنده فكر\
بيحضر الحصة يفهم التيتة ويعرف الزاتونة\
لكن ما عندوش تفكير\
يعني ما روحش ذاكر\
والنتيجة انه مش هيجيب مجموع\
وده اللي بيعمل لنا معضلة ان فيه طلبة عبقرية ما بتجيبش
مجموع\
\-\-\-\-\-\-\-\-\-\-\-\-\-\-\--\
يا حبيبي دي حالة خاصة\
و��كسها غير صحيح\
يعني لو اقتنعت بان فيه طالب عبقري ما بيجيبش مجموع\
ده ع��سه غير صحيح\
يعني لما تشوف طالب ما جابش مجموع ما تقولش عليه عبقري\
\-\-\-\-\-\-\-\-\-\-\-\-\-\-\--\
لو لقيت مواطن مصري هتستنتج انه افريقي\
لكن لو لقيت مواط�� افريقي ما ينفعش تستنتج انه مصري\
\-\-\-\-\-\-\-\-\-\-\-\-\-\--\
ده بغض النظر عن اهالي سينا اللي هما في الاساس آسيويين\
ما علينا\
\-\-\-\-\-\-\-\-\-\-\-\-\-\--\
يبقي كده عرفنا سر الحالة اللي بنلاقي فيها طالب بيفهم وما جابش
مجموع\
ليه\
لانه عنده فكر وما عندوش تفكير\
ودي مش ميزة خالص\
\-\-\-\-\-\-\-\-\-\-\-\-\-\-\--\
تعالي ��قي للمعضلة التانية\
واحد ما بيفهمش\
او امكانياته علي قده\
وجاب مجموع ��بير\
ده عنده تفكير وما عندوش فكر\
يعني بيحضر الحصة ما يفهمش حاجة\
بس ب��روح يحفظها صم\
والا امه هتضربه بالشبشب\
وعشان كده جاب مجموع\
وده وان كان بردو مش مميز الا ان حاله افضل من الاولاني\
\-\-\-\-\-\-\-\-\-\-\-\-\-\--\
هينجح آ�� ويحيب مجموع\
لكن لو سالته سؤال بره المنهج\
يمكن الوصول لاجابته بنفس النظريات اللي هوا درسها\
مش هيعرف يجاوب عليك\
مثلث ا ب ج ماشي\
مثلث س ص ع\
ما خدناهوش في الكيلاس\
\-\-\-\-\-\-\-\-\-\-\-\-\-\--\
يعني ده بيحفظ بدون فهم\
عنده تفكير\
بس ما فيش فكر\
فبيجيب مجموع\
\-\-\-\-\-\-\-\-\-\-\-\-\-\-\-\--\
وده بردو صحيح ��موجود\
لكن عكسه غير صحيح\
يعني لو قلت لك الطالب اللي بيحفظ بيجيب مجموع\
قمت انتا عكستها وقلت اللي بيجيب مجموع بيحفظ\
ده غلط\
\-\-\-\-\-\-\-\-\-\-\-\-\-\-\--\
لو قلت لك ان اللي بيسرق بيغتني\
قمت انتا فهمت انك عشان تغتني لازم تس��ق\
او ان كل الاغنيا حرامية\
ده غلط\
\-\-\-\-\-\-\-\-\-\-\-\-\-\-\--\
يبقي كده اتكلمن�� عن جزئين من موضوعنا ولسه جزء\
اولا يعني ايه فكر وتفكير والفرق بينهم\
\-\-\-\-\-\-\-\-\-\-\-\-\-\-\-\-\--\
ثانيا حل معضلة الطالب اللي بيفهم وما بيجيبش مجموع\
والطالب اللي بيجيب مجموع وما بيفهمش\
وعرفنا ان دول حالات خاصة\
خلصنا منهم في الاول عشان ندخل علي الحالة العامة اللي في الجزء التالت من
الموضوع\
\-\-\-\-\-\-\-\-\-\-\-\-\-\-\--\
الجزء التالت بقي وده الاهم\
يعني ما تضيعوش لو كنت لسه ما زهقتش من القراءة لحد دلوقتي\
الحالة العامة\
ال 90 % اللي قلنا عليهم عندهم فكر وتفكير بنسب متفاوتة\
هنقسم ال 90 % دول ل 10 % الفكر عندهم اعلي و 80 % التفكير عندهم
اعلي\
انا هستثني الحد اللي عنده 50 % فكر و 50 % تفكير\
ده اسمه احتمال تافه\
وهتكلم عن الحالتين التانيين\
\-\-\-\-\-\-\-\-\-\-\-\-\-\-\-\--\
واحد عنده الفكر اكتر والتفكير اقل\
ده بينفع في الشغلانات الابداعية\
يقدر يشوف صورة واسعة وشاملة للامور\
لكن ما يقدرش ياخد جزء فقط من الامر ويذاكره بالتفاصيل\
وده ينفع في الشغلانات الابداعية والتحليلية\
يعني ��بقي مهندس\
\-\-\-\-\-\-\-\-\-\-\--\
عشان كده تلاقي النموذج ده في هندسة كتير\
طلب�� دماغها زي البرلنت وناجحه بمقبول\
ايوه\
هوا فاهم\
بس ما بيجيبش مجموع\
لان الفكر عنده اكبر من التفكير\
\-\-\-\-\-\-\-\-\-\-\-\-\--\
وده مش مبرر ليه انه ما يجيبش مجموع\
بقول له لو سمحت باعتبارك عندك فكر\
فكّر ان المجموع ده مصل��ة انتا عاوز تقضيها\
والدكاترة دي عالم فكرها اقل من سيادتك\
يبقي حقق مصلحتك الشخصية بالطرق المتاحة\
وخد الدكاترة دول علي قد عقلهم وهات امتيا��\
\-\-\-\-\-\-\-\-\-\-\-\-\-\-\--\
بلاش تفضل قافش في انك بتفهم\
علي عيني وراسي يا عم\
شويه فهم كمان يقولولك انك تذاكر بشوية تفكير من القليلين اللي
عندك\
وتجيب مجموع وتاخد الناس دي علي قد عقلها\
\-\-\-\-\-\-\-\-\-\-\-\-\-\-\--\
يبقي بطل نغمة اصل انا بافهم بس\
طب يا عم ياللي بتفهم ما تفهم ان مصلحتك محتاجة شوية حفظ يا
اخي\
مش عارف تحفظ خالص\
اعصر مخك بالفهم اللي متوافر عندك بزيادة ل��د ما تفهم الكلام اللي الناس
اللي جنبك بيحفظوه\
اعمل الحفظ في شكل صور\
اشكال وصلها ببعضها وقول ده بيسبب ده وينتج عنه ده\
وجاوب كده للدكتور اك��د هيقدرك يا اخي\
\-\-\-\-\-\-\-\-\-\-\-\-\-\-\-\--\
نيجي للنوع التاني\
التفكير اكبر عنده من الفكر\
ده ينفع للوظائف التقليدية\
يعني يبقي دكتور\
مطلوب منه يمسك مرجع من الجلدة للجلدة يحفظة\
ويجيب امتياز\
وينجح ويحضر ماجستير\
لا��م حضرتك\
ولازم دكتوراه\
نظام شغلك كده\
مش هتفتح عيادة تكتب عليها انك حاصل علي بكالوريوس طب\
طب انتا شفتها فين العيادة دي\
\-\-\-\-\-\-\-\-\-\-\-\-\-\-\--\
يبقي التفكير اكتر من الفكر ده هيبقي انسان تقليدي\
\-\-\-\-\-\-\-\-\-\-\-\-\-\-\--\
و��ن غباء مجتمعنا انه بيعتبر الاشخاص التقليديين انهم وحشين\
غلط طبعا\
دول مميزين جدا بس في وظايفهم\
يعني تخيل ان فيه دكتور بيفكر بطريقة المهند�� اللي لسه متكلم عنه
حالا\
هيقضيها بالفكاكة\
طب ينفع ؟!\
ينفع يخش عملية ويقول انه مش فاكر البنكرياس كان في صفحة كام\
يقوم مشغل عقله ونظرية الاحتمالات ويضرب المشرط في اي حتة\
لا طبعا\
ما ينفعش\
\-\-\-\-\-\-\-\-\-\-\-\-\-\--\
الوظيفة دي تتطلب تفكير اكتر من الفكر\
يعني لازم تبقي حافظ\
\-\-\-\-\-\-\-\-\-\-\-\-\-\-\--\
طبعا يطلع لك واحد يقول لك عاوز الدكتور يبقي ما بيفهمش\
يا حبيب قلبي\
انا بكلمك عن الناس الطبيعيين اللي النسب عندهم متفاوتة\
يعني بقول ان عنده فكر وتفكير\
بس التفكير اكتر\
اللي عنده تفكير بس ده انا اتكلمت عنه في الفقرة رقم 2 من
الموضوع\
\-\-\-\-\-\-\-\-\-\-\-\-\-\-\-\-\--\
سؤال بقي\
لو عندنا مش��وع\
نختار المسؤول المشروع من النوع اللي عنده فكر ولا تفكير\
والناس ال��ي تحت ايده يبقوا من اي نوع\
\-\-\-\-\-\-\-\-\-\-\-\-\-\-\--\
شوف حضرتك\
لو مشروع جديد ما حدش عمله قبل كده\
وبنقول للناس اجتهدوا وهاتوا اقصي فكركوا\
يبقي ال��ائد لازم يكون عنده فكر\
واللي تحت ايده عندهم تفكير\
هوا يشغل دماغه ويعرف احنا عاوزين من المشروع ده 1 2 3\
يسند 1 دي لواحد عنده تفكير مركز في الن��طة دي\
ويسند 2 لواحد عنده تفكير فيها\
وكذلك 3\
\-\-\-\-\-\-\-\-\-\-\-\-\--\
لكن ما ي��فعش تجيب واحد عنده تفكير وتخليه المسؤول في المشروع
الابتكاري\
لانه ه��سالك اول سؤال حسب طريقة تفكيره وهيقول لك\
احنا عاوزين نعمل ايه وفي اد ��يه وايه الخطوات\
يا باشا احنا مش عارفين اي حاجة من الحاجات دي\
ده موضو�� مبهم اساسا بالنسبالنا وانتا اللي هتفكر في الحاجات
دي\
\-\-\-\-\-\-\-\-\-\-\-\-\-\-\-\--\
كذلك ما تجيبش ناس عندهم فكر تشغلهم تحت مسؤولية واحد عنده
فكر\
هي��قشوا في بعض\
انتا عندك فكر ؟\
طب ما انا كمان عندي فكر\
انتا كمسؤول عن ا��مشروع هتقول لي ابحث في كذا\
هقول لك بس انا وجهة نظري شايف اني ابحث في ك��ا\
وممكن اسمع كلامك واروح ابحث في كذا ده تقوم تعجبني حاجة تانية اقوم ا��رح
وابحث فيها وانسي اللي انتا اسندته ليا\
\-\-\-\-\-\-\-\-\-\-\-\-\-\-\-\-\--\
يبقي ا��مشروع الجديد عاوزين فيه مسؤول عنده فكر وتنفيذيين عندهم
تفكير\
\-\-\-\-\-\-\-\-\-\-\-\-\-\-\-\--\
المشروع التقليدي بقي يلزمه مسؤول وتنفيذيين كلهم عندهم
ت��كير\
هنبني كوبري\
ده مش اختراع\
عاوزين كوبري هنا زي اللي هنا\
كوبي بيست\
يبقي تجيب لي مسؤول حافظ\
عشان حضرتك ده مشروع تقليدي\
له جدول زمني\
وتوقيت تسليم\
مش عاوزهم يحلموا باشكال كباري جديدة\
انا عاوز الشكل ده بعينه في المدة الزمنية دي\
والناس اللي تحت ايده لازم تكون بردو ناس تقدر تلتزم بالجدول\
\-\-\-\-\-\-\-\-\-\-\-\-\-\-\-\--\
ايه ده\
ده انتا كده ظلمت الناس اللي عندهم فكر\
حطيتهم فقط في المشروع اللي محتاج ابتكار\
وحطيتهم فقط في مكان المسؤولية\
يعني ربع الوظايف\
\-\-\-\-\-\-\-\-\-\-\-\-\--\
لا حضرتك\
اقل من الربع\
لان المسؤول في الفريق ما بيبقاش نص الفريق\
\-\-\-\-\-\-\-\-\-\-\-\-\-\--\
ايه ده\
ده الناس دي بتفهم\
ايوه حضرتك\
هما بيفهموا بس مطلوبين في وظايف عددها قلي��\
\-\-\-\-\-\-\-\-\-\-\-\-\-\-\-\--\
ايه ده\
ازاي\
اقول لحضرتك هما اساسا عددهم قليل\
��للي الفكر عندهم اكبر من التفكير اصلا عددهم قليل\
مخلوقين علي قد مناصب��م فقط اللي هتبقي متاحة ليهم\
\-\-\-\-\-\-\-\-\-\-\-\-\-\-\-\-\--\
فمش كل واحد كسول يقو�� لك انا من النوع اللي عنده فكر بس مش لاقي
فرصتي\
لا يا حبيبي\
دول عددهم محدود\
وفرصتهم مستنياهم\
\-\-\-\-\-\-\-\-\-\-\-\-\-\-\-\-\-\-\--\
انتا عندك تفكير اكتر من الفكر\
بس مكسل تشتغل وبتحلم بمكان اللي عنده فكر وقاعد يدي اوامر
للناس\
ده مش مكانك ومش شغلك فشوف مصلحتك بدل ما تقعد تندب وخلاص\
\-\-\-\-\-\-\-\-\-\-\-\-\-\-\-\-\-\--\
تحصل المشكلة بقي لو واحد من اللي عندهم فكر دول ومحطوط تحت ق��ادة
غيره\
سواء قائده ده عنده فكر او تفكير\
هتلاقي المنقاد ده دايما مز��زق\
متضايق\
مش مستريح\
\-\-\-\-\-\-\-\-\-\-\-\-\-\-\-\-\-\-\-\--\
لو قائده عنده فكر هتلا��يه بيقول لك ما انا كمان عندي فكر\
ويقعد يهري في مين احسن ومين اوحش\
ومش هينجز\
هنقعد نفكر ومش هنشتغل\
\-\-\-\-\-\-\-\-\-\-\--\
المصيبة بقي لو قائدة عنده تفكير\
هتلاقي المنقاد اللي عنده فكر بيقول علي قائده حمار\
وش\
\-\-\-\-\-\-\-\-\-\-\-\-\-\-\--\
طب سؤال\
هوا يعني اللي عنده فكر ده هيتولد يتخرج من الجامعة نخليه
قائد\
لا حضرتك\
لازم ياخد فترة يبقي فيها منقاد\
انتا مش لسه قايل ��نه مش هيستريح\
ايوه حضرتك\
مش هيستريح\
عشان كده خلال من 3 ل 5 سنين هتلاقيه ساب الشغل وفتح مشروعه
الخاص\
\-\-\-\-\-\-\-\-\-\-\-\-\-\-\--\
اما اللي عنده تفكير اكتر هيفضل في شغله لحد ما يطلع علي
المعاش\
\-\-\-\-\-\-\-\-\-\-\-\-\-\-\-\--\
من فترة طلعتلنا هوجة رواد الاعمال\
دول عندهم فكر\
بس ركزوا قوي في انتقاد الاش��اص الغالبية اللي عندهم التفكير
اكتر\
يا عم سيبهم في حالهم\
ربنا خلقهم كده\
سيبهم يبقوا موظفين وياكلوا عيش\
لكن ما تقعدش تعايرهم طول الوقت\
\-\-\-\-\-\-\-\-\-\-\-\-\-\-\-\-\--\
كل واحد فينا يا احباب يعرف هوا فين\
ولو عنده فكر او تفكير اكتر\
والمفروض بناءا عليه هياخد خطوات ايه\
\-\-\-\-\-\-\-\-\-\-\-\-\-\-\-\-\-\-\-\--\
ونخرج بقي من الحالات الخاصة جدا بتاعة اللي عنده فكر بس او تفكير
بس\
لانها حالات نادرة ولكل قاعدة شواذ\
فنتكلم عن القاعدة وبلاش اسلوب تعم��م الشواذ من القاعدة\
\-\-\-\-\-\-\-\-\-\-\-\-\-\-\-\-\--\
ما نلاقيش كل الناس بتقول ان ��ل اللي بيجيبوا مجموع بيحفظوا بدون
فهم\
ولا نلاقي ناس بتقول ان اللي ما بيجيبوش مجموع بيفهموا\
لا\
هما مش مميزين زي ما انتا متخيل\
هما عندهم ف��ر وما فيش تفكير\
دي مش ميزة\
الميزة ان يكون عندك فكر وتفكير وبنسب متفا��تة\
\-\-\-\-\-\-\-\-\-\--\
وقلت لك لو النسبة دي اعلي تمشي ازاي ولو دي علي تمشي ازاي\
وشكرا\
عيد سعيد\
والسلام عليكم ورحمة الله وبركاته

فيه فرق بين ال��كر والتفكير\
طبيعي جدا ان حد شاطر في الدراسة يبقي عنده تفكير كويس\
لكن فكر كويس - ده مش شرط\
بدليل انه ممكن يكون متفوق وبيشرب سجاير\
متفوقة ومتبرجة\
الفكر صفة شخصية عقائدية وجدانية سميها زي ما تسميها\
أيديولوجية\
المهم هوا حاجة بتحكم تصرفات الانسان كلها\
ممكن تلاقي واحد مجتهد جدا ��ي الدراسة\
بس فكره انه ينجح عشان يسافر بره البلد\
واحد تاني فكره انه ي��اول يعمل حاجة للبلد باللي بيذاكره\
واحد تالت عارف انه مش هيعرف يعمل حاجة للبلد\
بس ده دوره في الحياة\
ومن هنا احب ان الفت نظر حضراتكم لخطورة ��لفكر\
يجب ان تكون لديك اجابة واضحة عن فكرك\
يعني لازم تبقي محدد اولويات\
اهداف لحياتك\
في الكورسات دايما اشرح جزئية\
مبني عليها جزئية تانية\
اسيب الناس تطبق الجزئية الاولي\
بعضهم ما بيكملهاش\
مع بداية تطبيق ال��زئية التانية\
بقرأ فكر الناس\
كلهم عندهم تفكير واحد\
اللي هوا ازاي بي��بقوا الجزئية الفلانية\
وتسلسل الاوامر معروف للجميع\
لكن لما تلاقي ات��ين كل واحد منهم ما خلصش الجزئية الاولانية\
واحد بيحاول ينفذها عشان يب��ي عليها الجزئية التانية\
وبيضيع وقت تنفيذ الجزئية التانية في محاولة تنفيذ الجزئية
الأولي\
وواحد بيقفل الفايل ويفتح فايل جديد ينفذ فيه الجزئية التانية
لوحدها\
الاولاني فكره توقف مع عدم قدرته علي تنفيذ الجزئية الاولي\
التاني عنده فكر بيقول له الجزئية الاولي خلاص عرفناها\
فيها مشكلة ايا كانت هتتحل بالممارسة\
المهم دلوقتي تجريب الجزئية التانية\
ده ��سمه فكر\
مش تفكير\
التفكير يخليك تحل مسألة في الامتحان\
الفكر يخليك ت��يب المسالة بعد استهلاكها للوقت الطبيعي
بتاعها\
حتي لو ما كانتش خلصت\
ولذلك أؤكد علي اهمية الفكر مقارنة بالتفكير\
ممكن تسميها التفكير وطريقة التفكير\
Thinking & Methodology
