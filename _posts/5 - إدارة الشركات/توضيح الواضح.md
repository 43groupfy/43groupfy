---
layout: post
title:  توضيح الواضح
date:   2024-04-10T00:00:01+03:00
author: Mahmoud Marzouk
categories: 5 - إدارة الشركات
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZWgholV6tn0daMSPfpNDBfonfUX4nUXbBGoPgYewXpSNVdDUZ6pc9o50ThEAqm55zLoMr_lClIU8oIbs7WBYIEPvjCZs890gg7OyHcke9rtvXa_Dkj29b_JN7xhMsf0uwxy4h0pI0B7MD7RdiAEkI5KHrWC8iX3oIayqs72XptH-g&__tn__=*NK-R)

.

مش كل اللي متوافق معاك متوافق معاك

.

ممكن تقول لواحد قابلني الساعة ١٠ عند بوابة الجامعة

فيقول لك تمام

وهوا مش تمام ولا حاجة

.

وتروح الساعة ١٠ ما ��لاقيهوش

لإنه قال لك تمام على ١٠ الصبح . وانتا كنت تقصد ١٠ بالليل

.

��قول له خلاص خلينا نتقابل بكره ١٠ الصبح

آديني وضحت لك الصبح اهو

.

ت��وح بكره الصبح الساعة ١٠

ما تلاقيهوش عند بوابة الجامعة دي

.

فزي ما ��تبذل مجهود إضافي كبير عشان توصل صورة مش واضحة للطرف
الآخر

إبذل مجهو�� كبير بردو في توصيل الصورة الواضحة للطرف الآخر

.

قول الكلام بالتفصيل

ما تختصرش كلمة زي صباحا ومساء

أو كلمة زي بوابة الجامعة بوابة توشك�� مثلا

أو تختصر كلمة زي ألف جنيه . لو بتكلم حد من برا مصر

أو ألف جنيه مصري . لو بتكلم حد سوداني

أو كلمة زي ( بتوقيت مصر ) لو بتكلم حد من برا مصر عموما

أو ماكينة تعبئة أكياس بلاستيكية . لإن فيه أكياس ورقية

أو مواسير بلاستيكية . لإن فيه مواسير معدنية

.

وتقول مواسير معدنية ستانلس . لإن فيه مواسير معدنية من صاج اسود
عادي

وتقول مواسير ملحومة . لإن فيه م��اسير غير ملحومة . seamless

وتقول مواسير ملحومة حلزونيا . لإن فيه مواسير م��حومة طوليا

وتقول مواسير ملحومة حلزونيا لحام كهربي . erw

لإن فيه مواس��ر ملحومة حلزونيا لحام دوسرة

وتقول وتقول وتقول

.

عشان كده فيه ناس ممكن تشوف حد إنه بيتفلسف . ومش لازم تتنطط علينا
بالكلمتين اللي عرفتهم

ما الدنيا بسيطة . لازم تعقدها عشان تبقى خبير يعني

.

وهوا كل ما في الم��ضوع إنهم لسه ما خدوش كفايتهم من الخوازيق

ولما هيتخزوقوا كما يجب هيبقوا بيتفلسفوا زي الخبير . ويتضايقوا من اللي
شايفين الدنيا بسيطة

.

أو هيعيشوا عمرهم كله بدون تجربة . فهيفضلوا طول عمرهم متواضعين
ومحترمين

وهيفضلوا طول عمرهم شايفين الناس اللي بتتفلسف دي ناس بتتكبر ع الفاضي
و��تنطط على الناس اللي أقل منها

.

ومن تواضع لله رفعه يا أخي

ويفيد بإي�� العلم إذا ما كانش صاحبه متواضع

والرسول صلى الله عليه وسلم كان أعلم منك وعمره ما اتكبر على الصحابة
رضوان الله عليهم

.

إلى آخره من الكلام اللي زي كده

.

ولما يطلبوا مواسير ستانلس . ويجيلهم مواسير ستانلس . يرجعوا يقولوا تجار
الستانلس نصبوا علينا وبعتوا لنا ستانلس غير غذائي

مع إنهم ما قالوش عاوزين مواسير ستانلس غذائي

.

وتبعت لهم مواسير ستانلس ��ذائي . ما تنفعش

لإن درجة الحرارة عندهم أعلى من المخصص ليها المواسير بتاعتنا

.

نظبط لهم المواسير ونبعتها مناسبة لدرجة الحرارة . المحابس
تنفجر !!

لإن الضغط في الخط أعلى من الضغط المصممة عليه المحابس

كنتوا ا��مفروض تقولوا لنا الضغط عندكوا كام عشان نجيب لكم محابس
مناسبة

.

مش عارف بيعقدوا الأمور ليه . ما كنا قلنا ستلس وخلاص . دا حتى على رأي
المثل . ��ك وليس . كله ستانلس

.

الطريقة التانية لتوضيح الواضح

هو إنك تسأل ال��رف التاني هوا فهم إيه من كلامك . وتسيبه يشرح

احتمال كبير تلاقيه بيشرح حاجة غير اللي انتا كنت تقصدها
تماما !!

.

مع إنه كان قاعد يقول لك بلاش تعقيد . أنا فاهم كلامك من غير ما تتكلم يا
باشا

ولما تقول لي اشرح لي فهمت إيه . تلاقيه بيشرح لك حاجة تانية
خالص !

أمال كنت بتقول فاهم إيه ؟!

.

الطريقة التالتة

إنك تشرح له نفس كلامك اللي هوا بيهز دماغه عليه ده . بس بطريقة غلط .
وتشوف

.

لو لقيته بيأمن على الكلام الغلط بردو

يبقى ��وا كان فاهم الكلام الأولاني غلط أصلا

.

يعني مثلا تقول له عاوزين نشت��ي خام بلاستيك مخرز . الطن بكام
؟

فيقول لك الطن مثلا ب ٢٠ ألف جنيه

.

فتقول له تمام

بس أهم حاجة الخام المخرز يكون بيور

.

فيقول لك تمام . ما تقلقش يا باشا . إحنا أساسا ما بنشتغلش
غير ف البيور النمرة واحد كمان

إحنا سمعتنا معروفة في السوق . واسأل عننا كل مصانع الموبيليا ف
دمياط

.

فتعرف على طول إنه شغال في الشركة في الحسابات مثلا . أو سواق

أو سيكيو��يتي الشركة وقاعد ع الباب وماسك موبايل الشركة عشان يتابع
السواقين

.

يعني شغال مبيعات على ما يجيبوا بتاع مبيعات

لكن هوا مش شخص فني . ولا متخصص في المبيعات

لإنه ما فيش خام مخرز بيور

.

مخرز بيور ازاي ؟!

دي ح��جة كده زي ما تقول له الآنسة فلانة عندها ولدين وبنت . بس البنت إيه
. زي ا��قمر ما شاء الله

.

\#الآنسة_أطاطا_معايا{.underline}(https://www.facebook.com/hashtag/%D8%A7%D9%84%D8%A2%D9%86%D8%B3%D8%A9_%D8%A3%D8%B7%D8%A7%D8%B7%D8%A7_%D9%85%D8%B9%D8%A7%D9%8A%D8%A7?__eep__=6&__cft__%5b0%5d=AZWgholV6tn0daMSPfpNDBfonfUX4nUXbBGoPgYewXpSNVdDUZ6pc9o50ThEAqm55zLoMr_lClIU8oIbs7WBYIEPvjCZs890gg7OyHcke9rtvXa_Dkj29b_JN7xhMsf0uwxy4h0pI0B7MD7RdiAEkI5KHrWC8iX3oIayqs72XptH-g&__tn__=*NK-R)

\#آنسة{.underline}(https://www.facebook.com/hashtag/%D8%A2%D9%86%D8%B3%D8%A9?__eep__=6&__cft__%5b0%5d=AZWgholV6tn0daMSPfpNDBfonfUX4nUXbBGoPgYewXpSNVdDUZ6pc9o50ThEAqm55zLoMr_lClIU8oIbs7WBYIEPvjCZs890gg7OyHcke9rtvXa_Dkj29b_JN7xhMsf0uwxy4h0pI0B7MD7RdiAEkI5KHrWC8iX3oIayqs72XptH-g&__tn__=*NK-R)؟!

\#هوا_فيه_يا_ابني_شيء_بيفضل_على_حاله{.underline}(https://www.facebook.com/hashtag/%D9%87%D9%88%D8%A7_%D9%81%D9%8A%D9%87_%D9%8A%D8%A7_%D8%A7%D8%A8%D9%86%D9%8A_%D8%B4%D9%8A%D8%A1_%D8%A8%D9%8A%D9%81%D8%B6%D9%84_%D8%B9%D9%84%D9%89_%D8%AD%D8%A7%D9%84%D9%87?__eep__=6&__cft__%5b0%5d=AZWgholV6tn0daMSPfpNDBfonfUX4nUXbBGoPgYewXpSNVdDUZ6pc9o50ThEAqm55zLoMr_lClIU8oIbs7WBYIEPvjCZs890gg7OyHcke9rtvXa_Dkj29b_JN7xhMsf0uwxy4h0pI0B7MD7RdiAEkI5KHrWC8iX3oIayqs72XptH-g&__tn__=*NK-R)
