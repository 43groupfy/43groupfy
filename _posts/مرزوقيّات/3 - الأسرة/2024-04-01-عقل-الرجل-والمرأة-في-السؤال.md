---
layout: post
title:  عقل الرجل والمرأة في السؤال
date:   2024-04-10T00:00:01+03:00
author: Mahmoud Marzouk
categories: 3 - الأسرة
published:  true
---
بالنظر لهذه المناقشة

سيبك خالص من محتواها كبيزنس

لكن خلّيني آخدها ��مثال

لسبب المشاكل في النقاش بين الزوج وزوجته

\-

أثناء الخلاف بين الزوج وزوجته

هتلاقي الزوج بيتكلّم في نقطة يتفرّع عنها فرعين فقط

Yes / No questions

هتلاقي دايما الستّ بتجاوب علي سؤال تاني

وغالبا ما بتكونش إجابتها عن السؤال التاني ب

Yes

ولا

No

\-

عقل الراجل متصمّم علي الأمور المنطقيّة

عقل الستّ متصمّم علي الأمور العاطفيّة

فالراجل طول الوقت بيقسم المشكلة لطريق من اتنين

إحنا عند مفرق طرق دلوقتي

ندخل الطريق ده ولا الطريق ده

\-

الستّ هتكلّمه عن الجناين والميادين والشجر والعصا��ير

يا ستّ البنات

يا شقّ القمر

يا بدر البدور

نروح يمين ولّا شمال

هتلاقيها بتكلّمه عن العجائز في أوروبّا حول نار المدفئة

\-

المشكلة ��لأكبر

إنّ الراجل ما بياخدش باله من هذا المسار للنقاش

لكنّه من جوّا عقله الباطن بيبتدي يختزن الغضب

فجأة تلاقيه انفجر ومش عارف بيقول إيه

\-

النصيحة هنا هي للراجل

لمّا تسأل سؤال بتاع آه او لأ

وتلاقي زوجتك بتجاوبك علي سؤال بدايته

( لماذا ومتي وأين ومن )

ارجع بيها لنقطة السؤال

\-

قول لها أنا عاوز إجابة بسيطة

آه ولا لأ

هتلاقيها رايحة بيك علي إجابة سؤال تاريخي

جغرافي جيولوجيّ

ارجع بيها لنفس السؤال

يمين ولّا شمال

\-

المهمّ ما تروحش وراها في النقاش

عن السؤال الميتافيزيقيّ اللي هيّا فتحته

وإلا هينتهي بيكم النقاش علي حافّة البركان

\-

وهاع��يكم 3 أمثلة للنقاشات بين الزوج وزوجته

\-

محتاجة فلوس ؟

أخيرا افتكر��

محتاجة فلوس ؟

أمّال يعني مش محتاجة

محتاجة كام ؟

عاوزة أجيب حاجات للتلّاجة وروشتّة جلفدنارزان

محتاجة كام ؟

أنا عارفه !

يعني 200 جني�� كويّس ؟

كويّس إزّاي - ودول يجيبوا حاجة النهارده

أمّال محتاجة كام ؟

هوّا إنتا كده دايما رامي كلّ حاجة عليّا

500 جنيه كويّس ؟

قلت لك مش ع��رفة

طيّب خدي ال 500 جنيه دول ولو ما كفّوش عرّفيني

ما ممكن ما يكفّوش

ابقي عرّفيني

\-

مثال آخر

تيجي نتعشّي برّا ؟

مش عارفة

مش عارفة إيه

نتعشّي برّه ولّا نتعشّي في البيت ؟

نتعشّي برّا

نتعشّي فين ؟

أي�� حتّة

مطعم كوتوموتو مناسب ؟

هوّا ما فيش غير مطعم كوتوموتو

كويّس و��ا وحش ؟

هوّا حلو بسّ عاوزين نغيّر

نغيّر نروح فين ؟

مش عارفة

مطعم السحّ الدحّ امبو كويّس

هوّا ما فيش غير مطعم السحّ الدحّ إمبو

اعملي ��شا هنتعشّي في البيت

لا مطعم السحّ الدحّ امبو حلو

وكوتوموتو حلو برد��

يا ستّي مين فيهم عاوزاه أكتر ؟

مش عارفه

طب هنروح مطعم كوتوموتو

��نتا ما بتاخدش برأيي أبدا

عاوزة تروحي مطعم السحّ الدحّ أمبو

أيوه

طيّب تمام

\-

مثال تالت

أنا مش قلت لك اغسلي الشراب البنفسجيّ ؟

وأنا مخّي دفتر

ما عندك الشرابات كتير

يا ستّي الشراب البنفسجيّ

هوّا اللي بيليق ع البدلة الخضرا

انزل إزّاي انا دلوقتي

طيّب غسلتي البدلة الصفرا طيّب ؟

ألبسها وألبس عليها الشراب الأقحوانيّ

هوّا كلّ حاجة عليّ��

يا ستّي - غسلتيها ولّا لأ ؟

يعني إيه غسلتيها ولّا لأ

يعني غسلتيها ؟

يعني إيه - إنتا بتزعّق ليه

انا ما بزعّقش - غسلتيها ( بصوت واطي )

إن��ا بتستفزّني

لأ - بسّ غسلتيها ؟

بردو مصمّم

يبقي ما غسلتيهاش

إنتا ��اكرني مهملة - طول عمرك شايفني مهملة

يبقي غسلتيها ؟

بردو - مصمّم تنرفزني

طيّب أنا هروح أشوفها في الدولاب

ما إنتي غسلتيها آهو

ما كنتي تقولي وخلاص

يعني إيه ؟

وربّنا قمر

بموت فيكي وإنتي متنرفزة كده

أنا ��ازل

واجري قبل ما تقول لك ( يعني إيه )
