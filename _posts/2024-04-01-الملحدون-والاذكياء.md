---
layout: post
title:  الملحدون والاذكياء
date:   2024-04-10T00:00:01+03:00
author: Mahmoud Marzouk
categories: 2 - الدين
published:  true
---
الي من يقولون ان الاذكياء ملحدين\
بص يا سيدي\
انا ممكن اوافقك ان بعض الملحدين اذكياء\
علي المستوي المادي اقصد\
لكن غلط انك تقول الاذكياء ملح��ين\
دي مغالطة منطقية\
وعيب تيجي منكوا انتوا\
ده انتوا مش فالحين الا في المنطق\
\-\-\-\-\-\-\-\--\
الاذكياء ملحدين تختلف عن الملحدين اذكياء\
زيّ ما اقول لك كلّ الحمير بتاكل\
ما تفهمش إنّ كلّ الي بياكلوا حمير\
فاهم يا اللي بتاكل\
دي نقطة منطقية\
سيبك منها خالص\
\-\-\-\-\-\-\-\--\
تعالي بقي للنقطة ا��مهمة\
لما تيجي تناقش تقسيم الناس الي مؤمنين وملحدين\
واذكياء واغبياء\
وتقوم حاطط الملحدين والاذكياء في كفة\
والمؤمنين والاغبياء في كفة\
فده غلط\
\-\-\-\-\-\-\-\-\-\--\
علي كلامك ده\
فانتا بتقسم الناس للاتي\
5 % ملحدين\
ودول غالبا عندهم قدرات كلامية ومنطقية فبيبانوا اذكياء\
\-\-\-\-\-\-\-\--\
وتقوم حاطط ال 95 % الباقيين في كفة واحدة\
فيطلع منهم البوهيجي والطرشجي والكفتجي\
ومع كامل احترامنا ليهم\
الا انك هتحط دول في كفة المؤمنين\
وتستدل ��كده علي ان المؤمنين اقل ذكاءا\
\-\-\-\--\
لا يا حبيبي\
تلك إذا قسمة ضيزي\
عاوز تقسم صح\
اقسم الناس الاول للاتي\
90 % بهايم زي ما اتولدوا زيّ ما هيموتوا\
لو اتولدوا لقوا ابوهم بيعبد فار هيعبدوا الفار معاه\
علي فكرة فيه ��ده\
ناس بتعبد فيران\
وفيه معبد للفيران في الهند\
شفت فيديو عنه\
شئ مقزز\
\-\-\-\-\-\-\--\
ف ال 90 % دول اللي انتا بتحطهم في كفّة المؤمنين\
ده غلط اساس��\
شوف سلوكهم الاول\
هل هما بيطبقوا ما يستلزمه ايمانهم\
ولا مسلمين بال��طاقة\
ولما تعمل كده طلعهم من المقارنة خالص\
\-\-\-\-\-\-\-\-\-\-\-\-\-\-\--\
يتبقي لك ال 10 % الباقيين\
اللي تقدر تقول اذكياء\
اللي تقدر تقول بيفكروا ويتفكّروا في دينهم\
هتلاقي المعركة دايرة بين دول\
5 % مؤمنين وفاهمين\
بيردوا ��لي 5 % ملحدين وفاهمين\
و غالبا ما حدّش منهم هيستقطب التاني\
لكن كلّ واح�� بيفعل ما يمليه عليه ضميره\
\-\-\-\-\-\--\
الملحد بيعيش صراع مع الدين فاكر ا�� هوا سبب مشاكله في
الحياه\
مع انه خرج من الدين ولسّه الحياة عمّالة تبعهدله ف افكاره\
الا انه بردوا كلّ ما الحياة تدّيله في افكاره\
يتلفت ويق��ل الدين هوّا السبب\
\-\-\-\-\-\--\
وتلاقيه بيقول لك انتوا بتعادوا العلم\
وت��اقيه هوا اساسا فاشل\
تحس انه لما بيقول لك احنا في عصر العلم\
ان الواد واخد اجازة من ناسا وجاي لنا\
وهوا اساسا لا يفقه شئ في البتنجان\
\-\-\-\-\-\--\
علي الجانب الاخر\
من يدافعون عن الدين يفعلون ذلك من منطلق الواجب الدي��ي\
واقامة الحجّة علي الملحدين\
وليس هدفهم هو هداية الملحدين اساسا\
لان الملحد غالبا عنده انحياز تاكيدي\
يعني هوّا ألحد الأوّل لأسباب هوا يعرفها\
لكن ما ينفعش يقولها\
فبيتشبّث في اسباب تانية خالص\
ويبحث عن مؤكدّات لما انحاز له ابتداءا\
ده اسمه انحياز تاكيدي\
يعني تبنّي النتائج ثمّ البحث لها عن مقدّمات\
\-\-\-\--\
المهمّ\
والخلاصة\
ما تقولش الاذكياء ملحدين\
عاوز تقول الملحدين اذكياء ماشي\
بس بشرط\
خلّي ال 90 % البهايم علي ج��ب\
ما تفرضهمش عليّا في كفّتي غصب عنّي\
\-\-\-\-\-\-\-\-\--\
خلّيهم علي جنب\
لانهم لو كانوا اتولدوا لقوا ابوهم ملحد كانوا بقوا ملحدين\
فدول لا يتحسبوا علي فريقي ولا يتحسبوا علي فريقك\
دول بيشجّعوا اللعبة الحلوة\
ده لو اق��عته بان نجاته في الالحاد واقتنع انّ ما فيش ربّنا\
هيقول لك الحمد لله ا��ّك فهّمتني الموضوع ده\
ربّنا يكرمك يا شيخ\
الحمد لله إزّاي يعني ؟!\
ور��ّنا مين ؟!\
أمّال أنا باقنع فيك في إيه م الصبح\
\-\-\-\-\-\-\-\-\-\-\--\
بص بقي لل��ريقين الباقيين\
هتلاقي الكفّتين متعادلتين\
الاذكياء في هذا الفريق زيّ الاذكياء في هذا الفريق\
وما تتصّوّرش ان ايماننا بالله نابع عن جهلنا ��العلم\
او ان العلم يقود للالحاد\
\-\-\-\-\-\-\-\--\
وبلاش تقول عندك فلان وفلا�� من العلماء الافذاذ ملحدين\
لاني هقول لك ما عندك فلان وفلان من العلماء الافذاذ مؤمنين\
فده مش وجه استدلال\
وبالمناسبة مؤمنين مش معناها مؤمن��ن بالله\
معناها مؤمنين بوجود إله وخلاص\
ده في حدّ ذاته اسمه ايمان اللي هوّا عكس الالحاد\
\-\-\-\-\-\-\-\--\
نسأل الله الهداية
