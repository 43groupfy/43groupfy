---
layout: post
title:  لا اضطرار في الربا
date:   2024-04-10T00:00:01+03:00
author: Mahmoud Marzouk
categories: 8 - الربا
published:  true
---
دايما بقول ( الربا ما فيش فيه اضطرار )

وبقول ( الاضطرار في الربا هو خيا�� كوميديّ )

\-

فخلّينا نشرح النقطة دي

\-

الأوّل - يعني إيه اضطرار ؟!

فيه ناس فاكرة إنّ الاضطرار هو إنّك تكون محتاج تعمل حاجة ضروريّ
!!

\-

يا راجل ؟!

يعني لو تعبت من الصيام في نهار رمضان - تقوم تفطر وتقول أنا مضطرّ
؟!

أو لو اتغظت من واحد تقوم - تقتله وتقول مضطرّ ؟!

أو لو احتجت فلوس عشان تشتري الجاكت اللي في المحلّ اللي ف أوّل الشارع
وعينك هتطلع عليه - تقوم تسرق ؟!

\-

دا نوع من الخيال الكوميديّ بردو

\-

الاضطرار يا س��دة - هو الحاجة اللي لو ما عملتهاش - هتموت - أو هتفقد جزء
من جسمك

\-

وحتّى موضوع الموت ده ليه استثناء - ألا وهو إنّ حدّ يهدّدك إنّك لو ما قتلتش
فلان - فأنا هاقتلك

في الحالة دي إنتا مش مضطرّ تقتل فلان - لا يتحقّق ليك شرط الاضطرار
هنا

\-

مش إنتا بتقول إنّ المضطرّ هو اللي يعمل حاجة الب��يل بتاعها هو الموت
؟!

أيوه

ما أنا لو ما قتلتش - هموت

أيوه موت عادي - لكن ما تقتلش - دا مش من ضمن الاضطرار

\-

فنرجع لتعريف الاضطرار

هو ال��اجة اللي لو ما عملتهاش هتموت - أو هتفقد جزء من جسمك

\-

زيّ إنّك تكون ضعت في صحراء - وما فيش قدّامك غير الميتة - ولو ما كلتش
هتموت - فهنا يجوز ل��ك الأكل من الميتة

\-

عارف الاضطرار هو إيه ؟!

هو الحاجة اللي تخلّيك ��اكل من حمار ميّت ومعفّن

متخيّل إمتى يبقى اسمك مضطرّ - يعني هتكون واصل لحالة عاملة إزّاي
؟!

فاهم يعني إيه اضطرار حضرتك - ولّا كلّ واحد عنده ��اوا يسمّي نفسه مضطرّ
؟!

\-

نيجي للربا بقى

حضرتك بتاخد ربا ليه ؟

أ��لي مضطرّ

\-

مضطرّ ليه ؟

ضروريّ أشتري شقّة أعيش فيها - أمّال هعيش في الشارع يا بيه ؟!

\-

وهتاخد القرض بضمانة إيه ؟

بضمانة حتّة أرض عندنا في البلد

\-

يا راجل يا ضلاليّ

على طول - دا تقول له يا راجل يا ضلاليّ ��لأوّل - وبعدين تفهّمه هوّا ضلاليّ
ليه

\-

هوّا ضلاليّ لإنّه عنده حتّ�� أرض - ممكن يبيعها ويشتري البيت

بسّ هوّا مش هيعمل كده - هوّا هيروح ياخ�� قرض من البنك - ويقول لك أسل انا
متتر

\-

طيّب هتاخدي قرض ليه يا حاجّة ؟

عشان أجيب تلّاجة

\-

هوّا انا مش فاهم إيه الاضطرار في التلّاجة - بسّ بردو - إيه ضمانة القرض
؟

المرتّب

\-

آه يا طنط يا ضلاليّة

يعني في�� مرتّب أهو - يبقى حضرتك مش مضطرّة

\-

وبعدين إنتي كنتي هتموتي لو ما جب��يش التلّاجة ؟!

هوّا انا يا ابني لازم أكون هموت عشان أبقى مضطرّة ؟!

أ��وه

\-

أيوه إيه ؟!

أيوه لازم تكوني هتموتي عشان تكوني مضطرّة - هوّا دا تعريف الاضطرار أساسا -
أنا ما جبتش حاجة من عندي

\-

وبعدين إجمالا في ��لكوميديا

مش بقول لحضرتك إنّ الاضطرار في الربا كوميديّ

\-

إجمالا ف�� الكوميديا - البنك عمره ما هيدّيك قرض - إلّا لمّا يكون عندك حاجة
تضمنه

فمعنى أساسا إنّك يكون عندك حاجة تضمن القرض - هو إنّك مش مضطرّ
!!

لإنّ�� ممكن تبيع الحاجة دي ويبقى معاك مبلغ القرض

عرفت ليه بقول لك ما فيش اض��رار في الربا

\-

طيّب افرض واحد ما حيلتوش الهوا - وابنه هيموت - أو هيعمل
عمليّة

بقى اضطرار اهو

\-

آه فعلا - تصدّق إنّه اضطرار

طيّب خلاص - دا يروح ياخد قرض من البنك يعني ؟

\-

يروح طبعا

إيه دا - إنتا بقيت بتحلّل الربا انتا كمان ؟!

\-

ههههههههههه

مش بحلّله ولا حاجة - بسّ روح ال��نك وقول لهم ابني هيموت وما عاييش ضمانة -
وشوف هيقولوا لك إيه

هيقولوا لك الله يرحمه مقدّما - إحنا فاتحين بنك - مش جمعيّة
خيريّة

\-

قلت لحضر��ك ما فيش اضطرار في الربا
