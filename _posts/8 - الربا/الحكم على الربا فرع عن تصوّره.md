---
layout: post
title:  الحكم على الربا فرع عن تصوّره
date:   2024-04-10T00:00:01+03:00
author: Mahmoud Marzouk
categories: 8 - الربا
published:  true
---
يا باشا انتا مش فاهم

الخلاف مش على تحريم الربا

كلّ العلماء محرّمين ��لربا قولا واحدا

\-

الخلاف هو على ( المعاملة الفلانيّة دي ربا ولّا مش ربا أصلا )

فالشيوخ بتتعرض عليهم المعاملة الفلانيّة

يلاقوها مش ربا

فيقولوا إنّها حلال

\-

فالشيوخ اللي بتقول إنّ البنوك حلال - ما بيقولوش الربا حلال

همّا بيقولوا إنّ معاملات البنوك مش ربا أصلا - فتبقى مش حرام

\-

خلاص ؟!

حضرتك خلّصت كلامك ؟!

طيّب

\-

اللي حضرتك بتقوله صحي��

لكن اللي بيحصل مع الشيوخ دول

إنّهم بيتعرض عليهم تصوّر ( غير حقيقيّ ) عن معاملات البنك

فبيحكموا على التصوّر ده

\-

حاجة كده زيّ ما واحد يكون بيتاجر في الخمور

فياخد قزازة عصير قصب - ويروح بيه للشيخ يقول له دا حلال ولّا
حرام

فالشيخ يقول له حلال

فيرجع يكتب يافطة على محلّ الخمور بتاعه إنّ الشيخ الفلانيّ حلّل
منتجاتي !!!

\-

الشيخ بيتعرض عليه معاملة من معاملات البنك - لكنّها بتتوصف له بوصف غير
حقيقتها

زيّ إنّهم يقولوا له مثلا - البنك بيدخل شريك مع العميل - هل ده حلال ولّا
حرام

فيقول حلال طبعا

\-

وهوّا الشيخ ساذج عشان يتعمل معاه كده ؟!

الشيخ ماله يا فندم - هل الشيخ هيروح يدرس اقتصاد ويشتغل في بنك عشان يفهم
طبيعة المعاملة من جوّا البنك بتحصل ازّاي

هوّا بتتعرض عليه حالة - فبيحكم على أساس الل�� اتقال له فقط

لكن اللي بيحصل في الحقيقة غير اللي اتقال له

\-

إحنا ا��لي عارفين إيه اللي بيحصل في الحقيقة - وعارفين ده من ناس بتتعامل
مع الب��وك - ومن ناس كانت شغّالة موظّفين في بنوك وسابتها

لكن الشيخ مستحيل يعرف

\-

يا فندم أؤكّد لك إنّ فيه ناس شغّالين جوّا البنوك أصلا - ومش مدركين أساسا كلّ
عمليّات البنك بتحصل ازّاي

\-

فالشيخ بيتقال له - البنك بي��خل شريك - فيقول حلال

لكن - في الحقيقة - هل البنك بيدخل شريك ؟!!!

لأ طبع��

\-

يعني لو العميل خسر - البنك هيخسر معاه ؟!!!

آه - ما احنا فاتحين الو��اء والأمل هنا

\-

وبعدين فيه شريك بياخد ضمانة على شريكه ؟!!

طيّب لمّ�� انا كمستثمر مشارك البنك - فين الضمانة اللي انا واخدها على البنك
؟!!!

��لّا هوّا شريك بشرطة يعني فمن حقّه ياخد عليّا ضمانة - وانا مش من حقّي آخ��
عليه ضمانة

\-

الشيخ بيتقال له - البنك بيشتري العربيّة من المعرض كاش - ويبيعها لي قسط -
ده حلال ولّا حرام ؟

فيقول حلال طبعا

\-

لكن الحقيقة مش كده

\-

الحقيقة إنّ البنك بيدفع ثمن العربيّة أو الشقّة - أو الماك��نة لو انتا
مصنع - بيدفع الثمن بدلا منك - ويحمّلك بالثمن ده في صورة قرض - وبعدين يحمّل
القرض ده بالربا - ويقسمه على 60 شهر - وانتا تدفع قسط القرض بالربا
بتاعه - مش قسط العربيّة

\-

والبنك لمّا بيعمل لك حظر بيع على العربيّة - فالحقيقة إنّه بيعمل كده لإنّ
العربيّة أصبحت ( ضمانة القرض ) الل�� انتا واخده من البنك

لكن التاجر اللي باع العربيّة باعها خلاص وقبض ال��من كاش من البنك في أوّل
يوم

\-

تخيّل حضرتك ظابط مباحث قبض على حرامي - وبعدين قام ممشّيه من
القسم

مشّيته ليه يا حضرة الظابط - فيقول لك أصله قال لي إنّه والله ما سرقش
حاجة !!!

طيّب وده كلام ؟!

ما ينفعش طبعا

\-

آهو اللي ما ينفعش ده - هوّا اللي بيحصل لمّا يقول لك الشيخ الفلانيّ حلّل
البنوك

إنّهم قالوا له والله احنا بنشارك المستثمر - فقال لهم خلاص يبقى
حلال

الشيخ الفلانيّ اتوصف له وصف مخالف للواقع

فأفتى بناءا على ال��صف المخالف للواقع ده

\-

كلّ الخيالات اللي بتتقال عن البنوك - إنّه أص�� البنوك بتساهم في شركات - أو
البنوك بتدخل في شراكات مع المستثمرين والكلام ده - كلّها
خيالات

البنوك ممنوع عليها تتملّك أصول أو تدخل في شراكات

\-

حتّى لمّا تفوت على عقار وتلاقيه مكتوب عليه ( هذا العقار ملك بنك
��ذا )

العقار ده صاحبه بيكون واخد قرض بضمانة العقار - وتعسّر في السداد - فالبنك
بيضع إيده على العقار باعتباره ضمانة القرض - وبيعرضه للبيع في
م��اد

وبيقوم معلّق لك يافطة إنّ الشركة الفلانيّة أو المصنع الفلانيّ أو العمارة
الفلانيّة ملك البنك الفلانيّ

فالناس تفوت وتقول لك ما البنك ��يتملّك مصانع اهو

\-

البنك لو بيتملّك المصنع ما كان يفتحه ويديره يا فندم !!!

\-

بيقول لك أصل البنك بيدخل شريك في شركات

البنوك المصريّة ضا��ّة قروض وتسهيلات في السوق المصريّ بقيمة 4 تريليون
جنيه

يعني 4 مليون مليون جنيه

\-

هنفترض إنّ البنوك دي داخلة في كلّ مشروع ب 2 مليون جنيه

��بقى المفروض البنوك دي داخلة في 2 مليون مشروع

فين المشاريع دي ؟!!!

\-

الحقيقة ما فيش - الحقيقة إنّ البنوك بتعطي قروض وتسهيلات - لكنّها ما
بتدخلش في شراكات

\-

في الآخر يطلّع لك قايمة بإنّ البنك الفلانيّ يملك حص��ة مش عارف كام في الميّه
من مطحن دقيق مش عارف إيه

اللي هيّا شراكات في ��ؤسّسات حكوميّة عملاقة معروف إنّها شغّالة بشكل مستقرّ
جدّا

\-

زيّ إ��ّ البنوك تشارك جهة زيّ هيئة المجتمعات العمرانيّة مثلا - فدي جهات مش
هتخسر

\-

مطحن الدقيق اللي البنك بيتملّك حصّة من أسهمه ده - بيدخل القمح ��ن ناحية
يطلع دقيق من الناحية التانية يتباع للمخابز الحكوميّة من النا��ية التالتة -
بعقود بقالها سنين شغّالة - وهتفضل شغّالة حتّى لو فيه حرب في
البلد

هيّا الناس بتبطّل تاكل عيش في الحروب ؟!!!

\-

فالبنك اللي داخل بشراكة هنا بيبقى بسّ بيعدّ فلوس - لكنّها مش شراكة بالمعنى
المفهوم عل�� المكسب والخسارة

وبتكون في نطاق ضيّق جدّا من نطاق أنشطة البنك - أعتقد بما لا يتجاوز 10 %
من نشاط البنك

\-

فدي بتتطبّق مع الجهات أو الشركات العملاقة - زيّ الجهات الحكوميّة أو
المطاحن أو شركات البترول إلخّ

لكن ��ا بتتطّبقش الشراكات دي على أيّ مشروع عادي

\-

لكن الكلام ده بيتبروز بشكل واضح في تقريرات البنوك إنّنا مشاركين ف شركة
مطاحن مش عارف إيه - عشان ينتشر بين الناس فكرة إنّ البنوك داخلة في شراكات
مع شركات - وده مش حقي��يّ

البنوك داخلة في شراكات مع قطاعات حكوميّة كبيرة ومستقرّة

أو البنوك بتسلّف الحكومة وضامنة استرداد فلوسها

لكن أي مشروع عادي فعلاقة البنك معاه إنه ( بيقرضه ) فقط . ما فيش شراكة
معاه

\-

لكن هيّا ما بتتقالش ك��ه - بتتقال إنّ البنوك داخلة في شراكات !! عشان
يدعّموا الفكرة اللي بيحاولوا ينشروها من إنّ البنوك بتشارك المستثمرين مش
بتقرضهم - فيبقى حلال !!!

بينما الحقيقة إنّ البنوك جهات اقتراض وإقراض فقط

بتاخد فلوس من المو��عين بفايدة قليلة - وتقرضها للمقترضين بفايدة كبيرة -
وبتعيش من فرق الفايدتين

\-

\#الحكم_على_الشي_فرع_عن_تصوّره{.underline}(https://www.facebook.com/hashtag/%D8%A7%D9%84%D8%AD%D9%83%D9%85_%D8%B9%D9%84%D9%89_%D8%A7%D9%84%D8%B4%D9%8A_%D9%81%D8%B1%D8%B9_%D8%B9%D9%86_%D8%AA%D8%B5%D9%88%D9%91%D8%B1%D9%87?__eep__=6&__cft__%5b0%5d=AZU3amuDjC5ORRdAMOLmdY44ZR9oXXry_kaZFRHHvgXapAdCgHNtZ_FQgQDnW3t-VDetLHwB4Ga0DaNugIxOXpC7wPS4KYQUxsuLYkDhkc6QEZmYtQLVdQoUOiP3vyRX1oouy9Ay4LbLBS0slm11Ix9cSCbfgnRRXZKbTg68OGjsfgRhJ-TtuxNemYW2tduI3RQ&__tn__=*NK-R)
