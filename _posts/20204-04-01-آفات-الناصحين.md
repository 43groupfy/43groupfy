---
title: آفات-الناصحين
author: Mahmoud-Marzouk
date: 2024-04-01 11:33:00 +0800
---
[آفات الناصح]{dir="rtl"}

\-

[حضرتك لو وضعت في موضع توجيه النصيحة لحدّ]{dir="rtl"}

[فاعلم أنّك في موقع استهداف من بعض الآفات النفسيّة]{dir="rtl"}

[إذا لم تستطع الدفاع عن نفسك ضدّ تلك الآفات]{dir="rtl"}

[فستكون خائنا في النصيحة]{dir="rtl"}

\-

[[\#[نصائح_للناصحين]{dir="rtl"}]

[احذروا هذه الآفات]{dir="rtl"}

\-

[الآفة الأولى]{dir="rtl"} /

[توجيه النصيحة بتحمّل الأمور السلبيّة]{dir="rtl"}

\-

[أحيان كثيرة يظنّ الناصح أنّ الدواء لا بدّ دائما أن يكون مرّا]{dir="rtl"}
!!!

\-

[مثال]{dir="rtl"}

[زوج وزوجة وصلا للحدّ الكامل من الخلافات التي يجب أن يتطلّقا
بعدها]{dir="rtl"}

[فينصحهما الناصح بالتحمّل من أجل الأولاد]{dir="rtl"}

[ويردف كلامه بأنّ الدنيا لا بدّ أن يكون فيها بعض المرارة - وعلينا تحمّل
ذلك]{dir="rtl"}

\-

[هذه النصيحة قد تكون صحيحة في حالة زوجين لم يستوفيا الحدّ الكامل من
مسبّبات الطلاق]{dir="rtl"}

[لكن هناك حالات يكون الطلاق فيها هو الحلّ الأمثل]{dir="rtl"}

\-

[رغم وجود الأولاد ؟]{dir="rtl"}!

[نعم - رغم وجود الأولاد]{dir="rtl"}

\-

[يعني إنتا عاوز كلّ اتنين متجوّزين اختلفوا - يقوموا يتطلّقوا ؟]{dir="rtl"}!

[دا واحد حمار ما تردّش عليه وخلّينا نكمّل البوست]{dir="rtl"}

\-

[حضرتك كناصح - بتظنّ إنّ دورك هو أن تساعد الناس في تحمّل المشاكل والصبر على
الآلام]{dir="rtl"}

[ده مش دورك]{dir="rtl"}

[دورك هو نصيحة الناس بالصواب - الصواب ده لو كان يستلزم شويّة صبر -
ماشي]{dir="rtl"}

[لو الصواب ده ما يستلزمش صبر - ماشي بردو]{dir="rtl"}

\-

[مش لازم نفهمها وهيّا طايرة - افرض إنّها واقفة ع الفرع ومش طايرة - نفهمها
بردو عادي إيه المشكلة ؟]{dir="rtl"}!!!

[مش المحور عندنا هو إنّنا لازم نعاني - ممكن نحلّ المشكلة من غير ما نعاني
والله عادي]{dir="rtl"}

[بل بالعكس - المفروض ده يكون الطبيعيّ أصلا - المفروض إنّ حلّ المشاكل يقلّل
المعاناة - مش يزوّدها - ولّا إيه ؟]{dir="rtl"}!!!

\-

[من أسبوع واحد حكى لي وضع شريكه إنّه كسول في العمل - وحاول معاه كتير عشان
يشجّعه على الاجتهاد في العمل]{dir="rtl"}

[قلت له فضّ الشراكة معاه]{dir="rtl"}

[وشّ كده ؟]{dir="rtl"}!

[أيوه وشّ كده عادي]{dir="rtl"}

[هوّا لازم أقول له اصبر على شريكك - واتحمّل كسله - واجتهد معاه ينوبك
ثواب]{dir="rtl"}

[ليه يعني ؟]{dir="rtl"}!!!

\-

[المشكلة في النصيحة دي مش كونها خطأ - المشكلة هنا هو إنّها نابعة من خطأ
نفسيّ عند الناصح]{dir="rtl"}

[إنّه عشان يبان كطبيب ماهر - فلازم دواؤه يكون مرّ - إنّما هتعالجنا بالهشّك
والبشّك وبدون مجهود - تبقى دكتور سكّة]{dir="rtl"} !!!

[فحضرتك كناصح - قبل ما النصيحة تخرج من بقّك - اسأل نفسك الأوّل - هل
النصيحة دي حرّة خالصة من آفاتك النفسيّة ولّا لأ - وإلّا ما
تقولهاش]{dir="rtl"}

\-

[الآفة الثانية]{dir="rtl"} /

[النصيحة الآمنة]{dir="rtl"}

\-

[أحيان كتير يلجأ الناصح للنصيحة التي لا يترتّب عليها تحمّل
مسؤوليّة]{dir="rtl"}

\-

[لا أخفيكم سرّا - كثيرا ما يطلب منّي أحدهم على الواتس التنسيق لجلسة
استشاريّة]{dir="rtl"}

[أسأله عن مجال عمله قبل التنسيق للجلسة - وأنا بيني وبين نفسي بقول ( يا
ريت يطلع شغّال في الزراعة - يا ريت يطلع شغّال في المقاولات]{dir="rtl"} )

\-

[ليه ؟]{dir="rtl"}!

[لإنّه لو شغّال في حاجة غير الصناعة - هاعتذر - ويبقى الحمل النفسيّ بتاع
النصيحة اتشال من على صدري]{dir="rtl"}

[وبمجرّد ما بلاقيه بيسأل في مجال غير الصناعة - قلبي بيرفرف - وأقول له
بالفمّ المليان - إحنا شغّالين في الصناعة فقط - مع السلامة يا عمّ -
ههههههههههه]{dir="rtl"}

\-

[حضرتك كناصح - بتكون شايل الهمّ النفسيّ للنصيحة - فنفسك تعمل معاك خدعة
خطيرة - ألا وهي - إنّها تخلّيك تعطي الطرف الآخر نصيحة آمنة]{dir="rtl"}

[حضرتك إحنا مش عاوزين منّك نصيحة ( آمنة ) - إحنا عاوزين نصيحة (
صحيحة]{dir="rtl"} )

\-

[مثال]{dir="rtl"}

[حدّ بيقول لي أشتري ماكينة كذا إيطاليّة بمليون جنيه]{dir="rtl"}

[ولّا صينيّة ب 200 ألف جنيه]{dir="rtl"}

[فإنتا تقول لنفسك - بدل ما يشتري الماكينة أمّ مليون جنيه ويطلع القرار
غلط - ما هو لو اشترى الصينيّة ب 200 ألف وطلع القرار غلط - يبقى في الأمان
وما خسرش كتير]{dir="rtl"}

\-

[كده حضرتك بتعطي النصيحة ( الآمنة]{dir="rtl"} )

[لكن حضرتك ما جاوبتش على السؤال بتاع ( أيّهما الصحيح]{dir="rtl"} )

\-

[لو حضرتك مش خبير للدرجة اللي تقدر تحكم فيها حكم قاطع - وتقول الأفضل في
الحالة دي هو الماكينة الصينيّة أو الإيطاليّة - يبقى اسكت - لكن ما تعطيش حدّ
نصيحة لمجرّد فقط ( الأمان]{dir="rtl"} )

[الأكثر أمانا هو إنّه لا يشتري الصينيّ ولا الإيطاليّ - إحنا مش جايبين
مطيّباتي - حضرتك بتفهم في الموضوع اتكلّم - ما بتفهمش اسكت]{dir="rtl"}

\-

[ما ينفعش دكتور يدخل على مريض محتاج يعمل عمليّة قلب مفتوح - فيقوم عامل له
الزايدة عشان الزايدة أقلّ خطرا]{dir="rtl"}

[إحنا عاوزين النصيحة ( الصحيحة ) مش ( الآمنة]{dir="rtl"} )

[واللي بيسألك عن المقارنة بين ماكينة بمليون وماكينة ب 200 ألف - يبقى
معاه المليون - ومستعدّ يشتري الماكينة أمّ مليون لو كانت هي الصواب - أمّال
بيسألك ليه ؟]{dir="rtl"}!

\-

[الآفة الثالثة]{dir="rtl"} /

[النصيحة المتشائمة]{dir="rtl"}

\-

[بعض الناصحين يتخيّل أنّه كلّ ما يكون عارف حكايات مأساويّة عن مجال ما - يبقى
كده خبير]{dir="rtl"}

[فكلّ ما حدّ يسأله عن موضوع - يقوم راصص له دستة حكايات عن ناس عملوا نفس
الموضوع ده قبل كده - وكلّهم لبسوا ف الحيطة]{dir="rtl"}

[فتكون النتيجة إنّ اخينا يخاف]{dir="rtl"} - [وما يعملش الموضوع
ده]{dir="rtl"}

\-

[دور حضرتك مش كده - حتّى لو حضرتك عارف 10 حكايات مأساويّة عن موضوع ما - ما
أكيد إنتا عارف 10 حكايات جيّدة عن نفس الموضوع - ولّا إنتا خبير في السواد
بسّ يا خويا ولّا إيه ؟]{dir="rtl"}!!!

\-

[لكن الجانب اللي بيبان فيه الفتونة أكتر - هو الكلام عن الكوارث - خصوصا
لو ناس من اللي حصلت لها الكوارث دي قبل كده كنت حضرتك نصحتهم وما سمعوش
كلامك]{dir="rtl"}

[حضرتك بتعمل ده بدافع نفسيّ سلبيّ جوّاك - ألا وهو الرغبة في الظهور بمظهر
العالم ببواطن الأمور - وإنّ يا ريتهم سمعوا كلامي]{dir="rtl"}

\-

[يعني تقصد لو انا عارف قصّة مأساويّة ما أقولهاش]{dir="rtl"}

[لأ - ما أقصدش كده]{dir="rtl"}

[ولكن أقصد إنّ دور حضرتك هو إنّك توضّح إيه الأخطاء اللي الناس دي غلطتها -
فالموضوع باظ معاهم]{dir="rtl"}

[مش تحكي الحكاية من منظور إنّ الموضوع ده نفسه شخصيّا فاشل]{dir="rtl"}

\-

[يعني ببساطة - وضّح المشكلة اللي في الموضوع - مش توضّح إنّ الموضوع هوّا نفسه
مشكلة في حدّ ذاته]{dir="rtl"}

[بكده تكون بتوجّه النصيحة الصادقة للمنصوح]{dir="rtl"}

\-

[وكمال هذه النصيحة هو إنّك توضّح التصرّفات الصحيحة في النقاط اللي توقّفت
عندها في سيناريوهات الفاشلين السابقين]{dir="rtl"}

[كده تبقى بتفيد المنصوح]{dir="rtl"}

\-

[الآفة النفسيّة دي مرتبطة باللي قبلها على فكرة]{dir="rtl"} !!!

[إزّاي ؟]{dir="rtl"}!

[ما هو أنا لمّا أسوّدها في وشّه - هيتراجع عن الموضوع ده - فكده بقى في
الأمان - وبقيت أنا بريء من تحمّل مسؤوليّته الأدبيّة أمام نفسي]{dir="rtl"}
!!!

\-

[يا فندم - مين قال لك إنّنا بندوّر على الأمان ؟]{dir="rtl"}!!!

[إحنا لو بندوّر على الأمان ما حدّش منّنا هينزل من بيته الصبح]{dir="rtl"}

[إحنا بندوّر على الصواب - حتّى لو الصواب ده فيه خطر - عادي - ما إحنا رجّالة
ومتقبّلين المخاطرة - المهمّ تكون مخاطرة في الاتّجاه السليم]{dir="rtl"}

\-

[ملحوظة أخيرة]{dir="rtl"} /

[أنا هنا مش باتكلّم عن أخطاء الناصحين - مش بقول مثلا إنّ فيه حدّ بيعطي
نصيحة في مجال هو مش متخصّص فيه - ده اسمه خطأ - أنا هنا باتكلّم عن الآفات
النفسيّة]{dir="rtl"}

[يعني هيكون فلان متخصّص في المجال فعلا - وعارف النصيحة الصحيحة - لكن
نتيجة لخلل نفسيّ عنده هيغيّر مسار النصيحة - لمجرّد الانصياع لتحكّمات نفسه
البشريّة الضعيفة فيه]{dir="rtl"}

[فلو كنت في موقع الناصح - فانتبه لهذه الآفات النفسيّة]{dir="rtl"}
