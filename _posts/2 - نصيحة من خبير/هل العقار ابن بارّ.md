---
layout: post
title:  هل العقار ابن بارّ
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
العقار لا بياكل ولا بيشرب ويكسب حتّى لو ما عملتش فيه حاجة

أكلاشيه الناس بتردّده وهيّا مش فاهمة أيّ حاجة

\-

من يومين حدّ بعت لي بيقول لي إن�� له صديق اشترى شقّة سنة 2016 ب 300 ألف
جنيه

سعرها دلوقتي 2 مليون جنيه

\-

ما تيجي نشوف

\-

300 ألف جنيه سنة 2016 حيث كان الدولار ب 8.8 جنيه يساووا 34 ��لف
دولار

2 مليون جنيه بسعر النهارده حيث الدولار ب 30.8 جنيه يساووا 65 ألف
دولار

\-

أنا حاسب على السعر المعلن

عشان ما تقولّيش سنة 2016 كان الدولار خارج البنك ب 13 جنيه

لإنّ الدولار دلوقتي خارج البنك بردو مش ب 31 جنيه

ولو حسبت على السعر خارج البنك وقتها ودلوقتي هتوصل لنفس النتيجة تق��يبا
بردو

\-

إذن حقّقنا 31 ألف دولار خلال 7 سنوات يعني مكسب 4.4 ألف دولا�� في
السنة

لو قسمت 4.4 أف دولار على 34 ألف دولار في أوّل سنة يعطيك هامش ر��ح 13 % في
أوّل سنة

ولو قسمت 4.4 ألف دولار على 65 ألف دولار في آخر سنة يعطي�� هامش ربح
7 %

هنجمع 13 و 7 وناخد المتوسّط - يطلع لنا متوسّط هامش الربح السنويّ
10 %

\-

اطرح من الربح ده معدّل تضخّم الدولار بقيمة 2 % سنويّا ( دا متوسّط عن
السنوات السابقة - بينما التضخّم في أمريكا دلوقتي أعلى من كده
)

يتبقّى معاك 8 % هامش ربح حقيقيّ بعد خصم التضخّم

\-

اطرح من ده معدّ�� إهلاك العقار

المفروض العقار لو عقار استثماريّ - زيّ مصنع مثلا - بنعم�� إهلاك للمبنى على
20 سنة

لكن أنا هقول لك هنعمل إهلاك على 50 سنة يا سيدي

يبقى عندك معدّل إهلاك 2 % سنويّا

يبقى ال 8 % ربح بقوا 6 %

ما سبق كان ال��بح الرأسماليّ للعقار

\-

تعالى بقى نفترض إنّك هتأجّر الشقّة أمّ 2 مليون جنيه دي للغير ب 5 آلاف
شهريّا

يعني سنويّا تجيب إيجار 60 ألف جنيه

ا��سمهم على 2 مليون جنيه

يطلع الشقّة بتحقّق ربح من الإيجار يساوي 3 % سنوي��ا

\-

ضيفهم على 6 % ربح رأسماليّ

يبقى حضرتك بتكسب 9 % على راس مالك

قل�� لي العقار ابن إيه ؟!

ابن بارّ ؟!

مين ابن البارّ اللي قال لك كده ؟!!!
