---
layout: post
title:  صدّر للصين
date:   2024-04-10T00:00:01+03:00
author: Mahmoud Marzouk
categories: 2 - نصيحة من خبير
published:  true
---
رفعنا الصورة دي امبارح عشان نشوف تعليقات الناس عليها

لكن للأسف معظم ��لناس ما وصلتش للهدف الأصليّ المقصود من هذه
الصورة

فخلّينا النهارده نوضّح إيه أهمّ الاستدلالات من الصورة دي

\-

أوّلا /

أكبر دول مستوردة في العالم هي ( أمريكا - الصين - \..... )

إذن

حضرتك يوم ما تحبّ تصدّر - يبق�� أوّل دول تستهدفها هي أمريكا
والصين

\-

معظم الناس عقلها ما راحش للف��رة دي -اللي هوّا انتا عاوزني أنا أصدّر
لأمريكا والصين - دانا غلبان

\-

تبقى الإحصائيّة بتقول له إنّ دي أكبر دول مستوردة في العالم - لكنّه يتعامى
عنها تمامااااااااا - ويخضع لإيه ؟! يخضع لمؤثّر نفسيّ - مؤثّر نفسيّ
فقط

\-

أيّام المغول - كان الجندي المغوليّ يقابل جماعة من المسلمين وه��ّا ما فيش
معاه سيف - فيقول لهم اقفوا مكانكم لحدّ ما أروح اجيب سيف - فيقفوا مكانهم -
فيروح يجيب سيف وييجي يقتلهم !!!

طيّب ليه همّا ما قتلوهوش ؟!!! هوّا ما فيش معاه سيف - وهمّا أكتر
منّه

طيّب ليه ما جروش حتّى ؟!!!

\-

دا بالظبط اللي حاصل حاليا - تبقى الإحصائيّة بتصرخ وبتقول لك أكبر دولة
��ستوردة في العالم هي أمريكا - لكن خيالك مقفول تماما عن فكرة التصدير
لأمريكا

\-

كذلك الصين - فيه شركات مصريّة كتير بتصدّر للصين - أنا شخصيّا قعدت مع صاحب
شركة قال لي أحسن شغل تصدير عملته كان للصين - 1.4 مليار إنسان ��ا هندسة -
سوق مهول

\-

لكن بردو انتا خيالك عمره ما هيروح لإنّك تصدّر للصين - ولا حتّى هتسأل أصدّر
لها ازّاي

إنتا عندك حاجز وهميّ

\-

عملوا تجربة جابوا فيها برطمان - وحطّوا فيه براغيت - وقفلوا البرطمان
عليهم - وسابوهم فترة

البراغيت بقت تنطّ - تخبط في الغطاء - وتنزل تاني

\-

بعد ف��رة - فتحوا غطاء البرطمان - وكانت النتيجة إنّ البراغيت فضلت تنطّ
داخل ا��برطمان وما تطلعش منّه !!! لإنّهم متخيّلين إنّ الغطاء ما زال
موجود !!!

\-

دي حواجز وهميّة - وللأسف الناس بتخضع ليها زيّ البراغيت بالظبط
!!!

\-

السبب الثاني من إنّك بتصرف نظر عن التصدير لأمريكا والصين - هو إنّك متخيّل
إنّ دي دول متقدّمة - تبقى أكيد بتستورد خامات - وتصنّعها - وتصدّرها في صورة
منتجات تامّة

\-

والسؤال هو ( حضرتك جبت التصوّر ده منين ؟! )

\-

أقول لك أنا ؟!

حضرتك جبت التصوّر ده من فكرة ( أمريكا التي في خاطري وفي فمي
)

\-

يعني انتا بتبني تصوّرك عن الدول المتقدّمة - بناءا على ما تتخيّله أنت عن
الحالة التي يجب أن تكون فيها الدولة المتقدّمة - مش بناءا على الحقيقة اللي
فيها الدولة المتقدّمة بالفعل

\-

فانتا خيالك بيقول لك إنّ المفروض الدولة المتقدّمة دي تكون بتستورد خامات
وبتصدّر منتجات

��خلاص بتقوم طابع ده على الواقع - وصانع واقع افتراضيّ من خيالك الخاصّ إن��ه
أكيد دي دول مش بتستورد منتجات - دول بيستوردوا خامات فقط - وأنا ما بصن��عش
خامات - يبقى دول مش عملائي

\-

بينما الحقيقة إنّ أمريكا والصين بيستوردوا منتجات عادي

بدليل !! إنّ رقم الواردات والصادرات متقارب عندهم

\-

يعني !

لو همّا بيستوردوا خامات وبيصدّروا منتجات - هتلاقي رقم الصا��رات أضعاف رقم
الواردات

لإنّهم بيستوردوا خامة بدولار - يصنّعوها ويصرفوا عليها دولار ويبيعوها ب 3
دولار على الأقلّ - يبقى المفروض تلاقي رقم ��لصادرات أكبر بمراحل من رقم
الواردات

بينما الحقيقة مش كده - الأرقام قدّامك اهي - همّا في الحقيقة بيستوردوا
خامات ومنتجات - وبيصدّروا خامات ��منتجات عادي جدّا

\-

أنا أيّ منتج بادخل اشوف إحصائيّات استيراده وتصديره من موقع تريد ماب -
بشوف في الأوّل مين أكبر مستوردين ومصدّرين ليه على مستوى العالم - حتّى لو
النقطة دي مش داخلة في دراستي - لكن من باب الفضو��

\-

دايما بلاقي أمريكا في قمّة قائمة المستوردين لهذا المنتج !!

شباشب بقى إندومي بسكويت - هتلاقي أمريكا أكبر دولة بتستورد أيّ حاجة - حتّى
ل�� كانت سجاجيد صلاة !!!

\-

النكتة إنّ أمريكا لمّا بتستورد حاجة - بتستوردها غالية جدّا

يعني اللي يخلّيك تصدّر منتج لليبيا مثلا أو السودان و العراق بدولار - لو
صدّرته بجودة أعلى شويّة لأمريكا - يعني هيكلّفك 2 دولار - هتبيعه لأمريكا ب 5
دولار - هياخده التاجر الأمريكيّ يبيعه للشعب الأمريكي ب 15
دولار

\-

همّا متفاهمين على ده - الحاجة اللي بدولار هنا - هتلاقيها ب 15 دولار هناك
عادي - والشعب بيشتريها عادي - همّا متفاهمين على ده

و��اعة الشغل اللي هنا بدولار - عندهم ب 15 دولار عادي

فهمّا بيقبضوا كتير ج��ّا - وبيشتروا الحاجات غالية جدّا - وآخر الشهر مرتّبهم
بيخلص عادي - عشان ينزلوا الشغل تاني طبعا - دا سيستم يا باشا

\-

والأنكت من كده إنّه ممكن يشتري الحاجة دي - ويرميها وهيّا لسّه شغّالة -
ويشتري حاجة تانية عشان ب��ّ تغيير في الشكل

شعب عويل مستهلك بشكل جبّاااااااااار

تقوم تسيب كلّ ده - وتحرق جاز مع الدول اللي ضاربها السلك أصلا - الناس
اللي لو اشترت من��ج مش هترميه إلّا لمّا يبوظ - ولمّا يبوظ بيصلّحوه
أصلا

\-

تاني بعيد و��كرّر - إنّ الحاجز اللي عند الناس هو حاجز وهميّ

زيّ القيد الوهميّ اللي كان بيقيّد الناس أمام الجنديّ المغوليّ

\-

أنا شفت فيديو لفارس ساحب ��صان من غير لجام !!!

الفارس فقط ماشي قدّام الحصان - وحاطط إيده مكان اللجام - والحصان ماشي
وراه كإنّه مربوط في لجام فعلا - بينما ما فيش لجام ولا ��اجة
!!!

\-

أخيرا بالنسبة للنقطة الأولى والأهمّ - شوف باقي سلسلة الدول المستوردة -
هتلاقيهم كلّهم دول متقدّمة - استهدف دول في تصديرك بردو - مش أمريكا والصين
بسّ يعني

\-

الاستدلال الثاني من نفس الجدول - إنّ ما فيش حاجة اسمها إنّ التصدير حلو
والاستيراد وحش

مين قال ده ؟! وقاله فين ف�� صفحة كام في كتاب الاقتصاد ؟!!!

\-

أيّ دولة في العالم بتستورد عادي وبتصدّر عادي

لو قدّامك فرصة للاستيراد - استورد - إنتا كده مش خاين للوطن و��ا
حاجة

\-

وأنا كحدّ بتاع صناعة - هشجّعك جدّا

لإنّك لمّا تستورد الن��ارده - بكره هيبقى معاك راس مال - وهتبتدي تحسّ إنّك
بتستورد الحاجات بأغ��ى ممّا تتكلّف - فهتجيلي عشان تصنّعها بشكل محلّيّ - وانتا
معاك راس الما�� الكافي لعمل المصنع

فلو عاوز تستورد النهارده - أنا بشجّعك بشدّة - كلّ��ا سنتين تلاتة وتجيلي
عشان تصنّع - نظريّة التوستر

\-

الاستدلال الثالث /

إنّ مصر مش دولة مستورد ولا حاجة

لإنّه ببساطة - هنستورد منين يا حس��ة ؟!! إحنا ما عاناش فلوس نستورد بيها
أصلا - هههههههه

\-

إحنا كلّ وارد��تنا شاكب راكب بمواصلاتنا لا تتعدّى ال 100 مليار
دولار

بينما أمريكا بتستورد قدّنا ب 33 مرّة !!!

\-

فإذا علمت أنّ عدد سكّان أمريكا قدّنا 3 مرّا�� فقط

فده معناه إنّ المواطن الأمريكيّ بيستورد 11 ضعف ما يستورده المواطن
المصريّ - وفي الآخر يقولوا علينا احنا شعب مستهلك !!!

\-

فبلاش جلد لل��ات

أيوه عاوزين نصدّرأكتر؟! أيوه فعلا

لكن ده من منطلق إنّنا عاوزين نكون أحسن - مش من منطلق إنّنا شعب عويل وما
بيشتغلش

\-

المفاهيم دي محتاجة تتظبّط عند الناس - فنفسيّة الناس تتحسّن

\-

بدل ما همّا منقوعين في ��لنكد - فبتكون النتيجة إيه - نكد هيجيب إيه ؟!
بيجيب خمول وعجز والناس تقع�� في مكانها أكتر وما تشتغلش !!!
