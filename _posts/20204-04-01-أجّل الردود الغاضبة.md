---
title:اجل-الردود-الغاضبة
author: Mahmoud-Marzouk
date: 2024-04-01 11:33:00 +0800
---
[[\#[آداب_البيزنس]{dir="rtl"}]

[لو مختلف مع حد]{dir="rtl"}

[وبعت لك رسالة ع الواتس]{dir="rtl"}

[وجالك إشعار بوصول الرسالة]{dir="rtl"}

[ما تفتحهاش دلوقتي]{dir="rtl"}

[أصبر عليه ساعة ساعتين يوم]{dir="rtl"}

[ممكن يكون بعت رسالة حادة]{dir="rtl"}

[إعطيه فرصة يخرج من غضبه ويمسحها]{dir="rtl"}

.

[بعد وفاة والدي الله يرحمه . وكان فيه خلاف بينه وبين أحد
أعمامي]{dir="rtl"}

[عمي ده كلمني على التليفون بلهجة حادة جدا]{dir="rtl"}

[وشتم والدي الله يرحمه]{dir="rtl"}

.

[قلت له أقف في حتة فيها شبكة عشان اسمعك]{dir="rtl"}

.

[قام شاتم والدي تاني الله يرحمه]{dir="rtl"}

[قلت له بقول لك مش سامعك . اقف في حتة فيها شبكة]{dir="rtl"}

.

[قام شاتم والدي تالت الله يرحمه]{dir="rtl"}

[قلت له لأ تعالى بقى . ورصيت له من قاع الزبالة]{dir="rtl"}

.

[فمن الحكمة إنك تسيب فرصة للطرف الآخر يتراجع]{dir="rtl"}

[هيا مش حرب]{dir="rtl"}

.

[بل إن من الحكمة في الحرب نفسها إنك تسيب فرصة للطرف الآخر
يهرب]{dir="rtl"}

[وتسيب له فرصة يتراجع بكرامة]{dir="rtl"}

.

[ما انتا لو قفلت على القط كل المخارج . هينط في وشك]{dir="rtl"}

[سيب له شباك مفتوح ينط منه]{dir="rtl"}

[دا من مصلحتك]{dir="rtl"}

.

[أنا ما كانش ليّا في الكورة وانا صغيّر - فكنت باكتفي إنّي أقف على الخطّ -
واتفرّج على زمايلي وهمّا بيلعبوا]{dir="rtl"}

[وكان لينا زميل حرّيف بشكل خطير - فدخل على الدفاع - هوّا كده كده هيعدّي -
لكن مزاجه يهزّء لاعب الدفاع]{dir="rtl"}

[وحظّهم إنّهم الاتنين واقفين قدّامي]{dir="rtl"}

\-

[فلاعب الدفاع قال له - هسيبك تعدّي بسّ ما تهزّءنيش]{dir="rtl"}

[فلاعب الدفاع سابه يعدّي - بدل ما كان يهزّء نفسه - أو يضطرّ يتغابى عليه
فيكسره]{dir="rtl"}

[لاعب الدفاع ده لو كان داس على زميلنا الحرّيف ده كان فرمه]{dir="rtl"}

[لكنّهم اختاروا حلّ التسوية]{dir="rtl"} - win-win

\-

[فمن الحكمة إنّك تنهزم بشكل اختياريّ أحيانا]{dir="rtl"}

.

[بل إن من الحكمة في التفاوض إنك تختلق معركة وهمية . وتسيب الطرف الآخر
ينتصر فيها عشان توصلوا لحل مشرف للطرفين]{dir="rtl"}

[إنتا كسبت نقطة وهوا كسب نقطة]{dir="rtl"}

.

[زي ما إسرائيل مثلا نشرت فكرة ( من النيل للفرات]{dir="rtl"} )

[عشان لما يحتلوا سيناء ويقفوا]{dir="rtl"}

[إحنا نتشرف بإننا منعناهم من الوصول للنيل وحطمنا لهم أحلامهم]{dir="rtl"}

[عاوزين سيناء . خدوها . لكن النيل بعينكم يا أوباش]{dir="rtl"}

.

[وبالنسبة للمعارك الوهمية]{dir="rtl"}

[فأنا أعتقد إن معركة تطويق الجيش التالت في حرب أكتوبر كانت مقصودة من
السادات عشان يقدر يوصل لتفاوض]{dir="rtl"}

[يعني هوا اللي اتفق معاهم يطوقوا الجيش التالت عشان نقدر نقعد
نتفاوض]{dir="rtl"}

.

[لكن لو احنا انتصرنا ووقفنا على عمق ١٠ كيلو من سيناء . هنتفاوض على أساس
إيه]{dir="rtl"}

[إحنا منتصرين وهما منهزمين . فإيه الداعي للتفاوض ؟]{dir="rtl"}!

[وكنا هتفضل مستردين ١٠ كيلو فقط من عمق سيناء اللي حوالي ٢٠٠ أو ٣٠٠
كيلو]{dir="rtl"}

.

[فمن الشجاعة أن تجبن ساعة]{dir="rtl"}

[وبعض المعارك في خسرانها شرف]{dir="rtl"}

[من عاد منتصرا من مثلها انهزما]{dir="rtl"}

[وما تردش ع الواتس بسرعة]{dir="rtl"}
