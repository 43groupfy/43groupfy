---
layout: post
title:  الشراء أم الاستئجار
date:   2024-04-10T00:00:01+03:00
author: Mahmoud Marzouk
categories: تمّ تصويرها
published:  true
---
السلام عليكم

من الأسئلة الوجوديّة اللي بيمرّ بيها أيّ حدّ مقدم علي ع��ل مشروع

هو سؤال ( أشتري ولا أأجّر ؟! )

أشتري مصنع ولا أأجّره ؟!

أشتر�� عربيّة للمصنع ولا أأجّرها ؟!

\-

والإجابة بسيطة

لكن قبل الإجابة

خلّينا نسأل سؤال تاني

ونبقي نرجع للسؤال الأوّلاني بعدين

السؤال التاني بيقول

ما هي الفرصة البديلة ؟!

\-

شوف يا باشا

تخيّل إنّ حضرتك عن��ك فندق

وأنا اتّصلت بيك وقلت لح احجز لي قوضة عندك

فإنتا حجزت القوضة

قوم أنا ما جيتش

فالسؤال بيقول

علّل

هل صاحب الفندق كده خسر حاجة ؟!

\-

هتقول لي خسر إيه

ما هي القوضة زيّ ما هيّا - لا بتاكل ولا بتشرب

\-

لا يا باشا

لو حضرتك ما كنتش اتسحبت من لسانك

ورفعت السمّاعة وحجزت القوضة

كان زماني حاجزها لحدّ تاني ب 500 جنيه مثلا

يبقي أنا كده خسرت 500 ��نيه بسببك

مع إنّي لا شفتك ولا أعرفك

\-

ده اسمه مفهوم الفرصة البديل��

والمفهوم ده ينطبق علي أيّ حاجة بقي

\-

واحد عنده عربيّة ملّاكي

كان جايبها عشان يروح بيها الشغل

وبعدين ساب الشغل اللي كان بيروحه بالعر��يّة

فكده هوّا بيخسر من تمن العربيّة كلّ يوم

لأنّ العربيّة دي واقفة بترخص سنة بعد سنة

وهوّا ما بيكسبش من وراها

المبلغ اللي يعوّضه عن خس��رة سعرها ده

\-

طيّب

خلّينا نسأل سؤال تالت قبل ما نرجع للسؤال الأوّ��اني

ونقول

يا تري الأصل بيخسر كام كلّ سنة ؟!

\-

شوف يا سيدي

خلّين�� نسأل سؤال رابع

ونقول

هوّا الأصل المفروض يستردّ قيمته في كام سنة

��الإجابة هي

فترة الاسترداد

أو فترة دوران رأس المال

المفروض تكون م�� 5 ل 7 سنين

\-

خلّينا نقول 5 سنين

عشان احنا شطّار في البيزنس

وعاوزي�� ندوّر فلوسنا بسرعة

فده معناه إنّك لو شاري العربيّة ب 300 ألف جنيه

فده معناه إنّك بتخسر في السنة بسببها 60 ألف جنيه

يعني في الشهر 5 آلاف جني��

\-

فاعمل حسابك إنّك بتخسر بسبب العربيّة دي

5 آلاف جنيه كلّ شهر

\-

هتقول لي آه - بنزين وميكانيكي وكده

أقول لك لا يا باشا

دي اسمها مصار��ف تشغيل

أنا بكلّمك عن الخسارة في رأس المال نفسه

الإهلاك بتاع العرب��ّة

\-

يعني لو بتجيب لها بنزين في الشهر ب 2000 جنيه

وميكانيكي ب 500 مثلا

يبقي سيادتك بتخسر بسبب العربيّة دي

7500 جنيه كلّ أوّل شهر

\-

يا راجل ؟!

لا يا باشا

يا راجل إيه ؟!

التقيل جاي ورا

اصبر بسّ

\-

نرجع بقي للسؤال الأوّل

واحد عاوز يشتري مصنع

يشتريه ولا يأجّره أفضل ؟َ!

\-

أقول لحضرتك

يا تري المصنع ده بكام

مثلا ب 3 مليون جنيه

\-

حلو جدّا

ده معناه إنّ المبلغ ده

المفروض يكسب في السنة 600 ألف جنيه

فيوم ما حضرتك تجمّد المبلغ ده في صورة أصل

اللي هوّا المصنع اللي هتشتريه

ده مع��اه إنّك بدأت تخسر 600 ألف جنيه كلّ سنة

\-

طيّب

المصنع ده كرأس مال - هيكسب كام في السنة ؟

هتقول لي مثلا هيغلي 500 ألف جنيه في السنة

\-

أقول لك ال 500 ألف دول

فيهم جزء ربح وهمي بسبب التضخّم

وليكن 300 ألف جنيه

\-

يعني المصنع كسب عمليّا 200 ألف جنيه فقط

اطرحهم من الخسارة اللي حصلت

بسبب تجميد رأس المال

يبقي خسرنا 600 الف وكسبنا 200 ألف

يبقي خسرنا 400 ألف

\-

حلو

حطّ ده علي جنب

وتعالي نحسب لو هنأجّر هنخسر كام

\-

لكن قبل ما نحسب موضوع الإيجار ده

خلّينا نسأل سؤال تاني

ونقول

يا تري الإيجار العادل يكون كام من سعر العين ؟!

\-

يعني لو مصنع ب 3 مليون

يبقي إيج��ره كام في الشهر ؟!

\-

والإجابة هيّا 1 % من سعر البيع

يعني لو المصنع ب 3 مليون جنيه

يبقي إيجاره العادل 30 ألف جنيه في الشهر

\-

وعلي أيّ أساس حسبت الكلام ده

حسبته علي أساس

إنّ الأصل المفروض يدوّر نفسه في 5 ل 7 سنين

\-

وبإضافة عنصر إنّ الأصل سعره بيغلي أصلا

فهنقول خلّيه يدوّر ن��سه في 8 أو 9 سنين

يعني حوالي 100 شهر

\-

يبقي السعر العادل للإيجار يكون 1 % من سعر البيع

\-

نرجع للمصنع اللي ب 3 مليون جنيه

يعني إيجاره ب 30 ألف في الشهر

يعني ب 360 ألف في السنة

\-

يبقي كده قدّامنا بديلين

نشتري المصنع ونخسر 400 الف في السنة

أو نأجّره ونخسر 360 ألف في السنة

فيبقي الخيار الأمثل هو الإيجار

\-

يطلع لي حدّ يقول لي

طب إنتا نسيت إنّي في آخر المشروع

ممكن أبيع المصنع لو كنت شاريه

لكن لو مأجّره مش هاعرف أبي��ه

\-

أقول لحضرتك ده محسوب في الحسبة اللي فوق

بسّ إنتا ما خدتش بالك

\-

الربح اللي إنتا خدته في آخر المدّة من بيع المصنع

إنتا كنت بتخسره بالتدريج

طول الفترة اللي كنت مجمّد فيها الفلوس في المصنع

فهوّا ما يعتبرش ربح ولا حاجة

\-

هوّا زيّ ما يكون حدّ كان بيستلف منّك فلوس

علي مدار 5 سنين

وجه رجّعها لك في الآخر

قمت إنتا اعتبرت نفسك كده كسبت

كسبت إيه ؟!

دي فلوسك إنتا ورجعت لك - مش فلوس كسبتها

\-

وحتّي الأرباح اللي اتحقّقت من زيادة سعر المصنع

هي أرباح معظمها وهميّ

بسبب التضخّم اللي بياكل جزء كبير من أرباحك

\-

وباقي الأرباح لازم تقارنه بتكلفة الفرصة البديلة

يعني الخسارة اللي بتحصل لك بسبب تجميد الفلوس

\-

الخسارة اللي حصلت لك نتيجة حرمانك

من الربح اللي كان هييجي من الفلوس دي لو شغّلتها

\-

فتبقي كأنّك لا كسبت ولا خسرت

اللي هيّا نفس الحالة في حالة ��لإيجار

بتبقي لا كسبت ولا خسرت

\-

يبقي نرجع للحسبة اللي فوق

ونقار�� بين البديلين ونشوف أيّهما أفضل

\-

وع العموم

أنا بفضّل الإيجار عن ��لتملّك

إلا في حالة إنّ الأصل نفسه اللي هتشتريه

يكون متوقّع له ربح رأس مالي كبير

\-

يعني مثلا مخزن ع الطريق السريع

ده يفرق عن مصنع في المنطقة الصناعيّة في الصحرا

\-

المصنع اللي في الصحرا ده هيغلي في السنة كام يعني ؟!

لكن مخزن ع الطريق السريع

ممكن يكسب علي رأس المال فقط رقم كبير في السنة

يجعل شرائك ليه موضوع مجدي

\-

راي كروك صاحب شركة ماكد��نالدز

قال إنّه عمليّا بيستثمر في العقارات

اللي مبني عليها مطاعم ماكدونالدز

مش في المطاعم نفسها

\-

لكنه كان بيدوّر ع النواصي

والموا��ع اللي هتحقّق له ربح رأس ماليّ كبير

مش مكان مستخبّيّ يعني مش هيغلي مع الزمن

\-

طيّب

بفرض إنّ الدولة قالت لك خد المصنع أبو 3 مليون جنيه

وادفع ربع المبلغ دلوقتي

و 3 أرباع علي 3 سنين

\-

في الحالة دي الموضوع اتغيّر خالص

لأنّك كده بتقارن

بين الخسارة الناتجة عن تجميد 750 ألف فقط

اللي هيّا 150 ألف في السنة

\-

ولو قلنا المصنع هيغلي 500 ألف في السنة

��يل منهم 300 تضخّم

يتبقي 200 ألف ربح رأس ماليّ

\-

مقارنة ب 150 ألف خسارة ��تيجة الفرصة البديلة

يبقي انا كده البديل الأوّل فيه مكسب 50 ألف في الس��ة

\-

بينما بديل الإيجار فيه خسارة 360 ألف في السنة

فطبعا يبقي الشراء أفضل بمراحل

\-

بالمناسبة

موضوع إنّك تشتري الأرض وتدفع ربع التمن م��دم

والباقي علي 3 أقساط ده

هو النظام المعمول بيه حاليا مع هيئة التنم��ة الصناعيّة

مش خيال من دماغي يعني

\-

فيه بقي بديل أعظم وأعظم

ألا ��هو إنّك تشتري الأرض علي أقساط شهريّة

\-

يعني

تقول لصاحب الأرض

ال��رض دي بكام ؟

يقول لك ب 3 مليون شراء

و ب 30 ألف في الشهر إيجار

\-

تقوم تقول له

طيّب وإيه رأيك أدفع لك 50 ألف في الشهر قسط شراء

في الحالة دي ��و وافق يبقي امضي العقد فورا جزيلا

\-

يطلع لي واحد يقول لي

ما هو كده أنا هاخسر في السنة 600 ألف بردو

فرقت إيه عن حالة إنّي كنت أشتري المصنع �� 3 مليون

وأخسر نفس ال 600 ألف

\-

أقول لك

لا

لااااا

لا يا بابا لا

\-

في حالتك إنتا هتكون دفعت ال 3 مليون جنيه

في أوّل المدّة

وطلعوا م�� ذمّتك خلاص

وما عدتش تقدر تستفيد منهم بحاجة

\-

لكن في حالتي أنا

ا�� 3 مليون زيّ ما همّا معايا

موجودين معايا أقدر أستثمرهم

وأجيب منهم ا�� 600 ألف في السنة

أدفعهم أقساط شراء

\-

يعني أنا اشتريت المصنع من أرب��ح سعره

يعني الفلوس هيّا اللي جابت تمن المصنع

وهي ما زالت في جيبي

\-

وفي النهاية متبقّي معايا سعر المصنع نفسه شخصيّا

ومعايا المصنع نفس�� شخصيّا بردو

تقوم تقول لي تفرق إيه ؟!!!

\-

أخيرا تعالي نعمل تمرين عل�� ما سبق

ونقول

يا تري أشتري عربيّة للمصنع

ولا أجيب سوّاق بعربيته ي��تغل معايا

\-

طيّب

سهلة

خلّينا نعمل بديلين

\-

البديل الأوّل

ه��شتري العربيّة

هادفع مثلا 300 ألف سعر العربيّة

\-

يعني خسارة سنوية 60 ألف جنيه نتيجة الفرصة البديلة

حطّ عليهم 30 ألف بنزين

حطّ عليهم 10 آلا�� صيانة

حطّ عليهم 50 ألف راتب سوّاق

حطّ عليهم 10 آلاف جنيه مخالفات وضر��يب وتأمينات

حطّ عليهم 40 ألف احتمال العربيّة تعمل حادثة وتصرفهم

فهناخد احتمال 50 % من الرقم ده

يبقي هاعتبر خسارة 20 ألف تحت بند الحادثة

ده معناه إنّ العربيّة بتخسّرني في السنة 180 ألف جنيه

\-

البديل التاني

��اتّفق مع سوّاق بعربيته يشتغل معايا مقابل راتب شهريّ

الراتب ده لو 15 ا��ف في الشهر له ولعربيته

يبقي في السنة 180 ألف

\-

لو أقلّ من 15 ألف تبقي إنتا الكسبان لو أجّرت

لو أكتر يبقي بلاش تأجّر

\-

هنا بقي فيه نقطتين

ألا وهما

هل إنتا بتحتاج العربيّة والسوّاق كلّ يوم ؟

\-

ثانيا

لمّا هتأجّر العربيّة هتشتري دماغك

هتشتري دماغك من صداع السوّاق والعرب��ّة كلّ يوم

الصداع بتاع متأخّر ليه أصل الفردة نامت

وهيّا ما نامتش ولا حاجة

دي صاحية ومفنجلة وبتعمل لي كدهو

\-

الصداع بتاع إنّ السوّاق بياكل مطبّات بالعربيّة

ما هي مش عربيّة أبوه يعني

\-

السوّاق خد العر��يّة مشوار لحسابه

ما هي عربيّة أبوه المرّة دي

\-

كلّ الكلام ده تقدر تتخلّص منّه

لو اتّفقت مع السوّاق علي شغل باليوم

\-

ويكون معاك أكتر من سوّاق

بحيث لو ده اتعوج عليك تجيب التاني

\-

خلاصة الموضوع

ما تش��غلش قرداتي

\-

إنتا بتصنّع مصّاصات

يبقي ركّز في المصّاصات

ليه تشغل بالك بالعربيّات والسوّاقين

\-

بتصنّع بزّازات

يبقي اشغل بالك بال��زّازات

ليه تشغل بالك بمخالفات وحوادث

وليلة جامدة قوي سعاتك

\-

تحيّاتي
