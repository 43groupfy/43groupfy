---
layout: post
title:  منحنيات النجاح الثلاثة
date:   2024-04-10T00:00:01+03:00
author: Mahmoud Marzouk
categories: تمّ تصويرها
published:  true
---
بسم الله الرحمن الرحيم\
الاخوة الكرام /\
الشكل اللي قدام حضراتكوا ده\
��و تجميعة لاهم 3 منحنيات لازم يكونوا في بالك\
وانتا بتخطط لنجاحك\
-\
المنحني الاحمر هو منحني التعلم\
-\
ومعناه انك اول ما بتتعلم حاجة\
بتلاحظ انك في اول مرحلة\
بتتعلم معلومات كتير جدا في وقت بسيط\
-\
لكن مع الزمن\
بتلاحظ ان معدل التعلم بيقل\
كنت في الاول ممكن تكتسب عشر معلومات في يوم\
دلوقتي ممكن تقعد 10 ايام علي ما تتعلم معلومة جديدة\
-\
والمعلومة نفسها بقي صعب الحصول عليها\
لكن طبعا بقت قيمتها اكبر وصعوبتها وندرتها اكبر\
-\
اوضح مثال علي كده هو لو جربت مرة تلعب جيم\
هتلاحظ انك في اول شهر اتحول��\
طلع لك عضلات في كل حتة في جسمك\
-\
بعد سنة بتروح التمرين تقطع نفسك\
عشان تزود العضلة ولو جزء بسيط\
لكن بتلاحظ ان الزيادة تكاد تكون غير موجود��\
-\
الرسالة هنا هي\
اثبت\
واصل التعلم\
انتا علي وشك انك تكتشف المعلوم��ت\
التي لا يعلمها الا الصفوة\
الحاجات اللي لو الناس عرفوها يبقوا عمد\
-\
وما اعظم الندم حين تتراجع عن الوصول للقمة\
وقد كنت علي وشك الوصول ال��ها\
ما تضيعش كل المجهود اللي فات\
الصبر (1)\
-\
المنحني الأزرق هو منحني ��لثقة\
وده فيه 3 مراحل\
المرحلة الأولي - البداية\
بتلاحظ ان ثقتك في نفسك بتخبط في السقف\
بيجيلك شعور انك اصبحت خبير الخبراء\
وكبير الكبراء\
ورئيس الوزراء\
-\
وتبتدي تكلم الناس من مناخيرك وكده\
ايوه يا حبيبي - ضهرك بيوجعك - دي غالبا الزايدة\
-\
دي المرحلة الاولي\
وهتلاحظ انها بتتزامن مع المرحلة الاولي من منحني التعلم\
يعني بتكون في الوقت ده المعلومات بتنهال عليك\
وبتحس في نفسك انك فتحت لك الفتوح وكشفت لك الاستار\
وشوية شوي�� تقول لي حسنات أبرار سيئات المقرّبين\
ده علي اساس انك انتا بقيت من الم��ربين يعني\
-\
في اللحظة دي\
نخش علي المرحلة التانية - مرحلة القفا\
يقابلك موقف يثبت لك انك ولا حاجة\
انك مش البطل اللي هيضرب الاوغاد\
بالعكس\
انتا اساسا وغد من الاوغاد\
ده مش كده بس\
ده انتا احقر وغد فيهم\
-\
بتنزل علي جدور رقابتك\
وثقتك في نفسك بتنهار\
-\
المرحلة الثالثة هي مرحلة الصوت الهادئ\
الانسان كالنهر - كلما زاد عمقه - كلما قل هديره\
والعكس\
-\
بم��ور الزمن بتبتدي تستعيد ثقتك بنفسك\
لكن مش بنفس السرعة الاولانية\
-\
بترجع تثق بنفسك تاني\
لكن مش لنفس المستوي الاول\
-\
لكن الفرق المرة دي ان دي ثقة حقيقية\
ثقة ناتجة عن اكتسابك للعلم\
-\
لاحظ اقتران هذه المرحلة مع مرحلة التعلم الثانية\
معلومات بالقطارة بتكتسبها - لكنها معلومات قيم��\
-\
الرسالة\
ما تتغرش في المرحلة الاولي\
ما تياسش في المرحلة التانية\
ثق بنفسك خلاص في المرحلة التالتة\
انتا محتاج الثقة دي - وتستحقها\
ولو ��قدتها هتخسر كل حاجة\
واصبر\
اصبر\
الصبر (2)\
-\
المنحني الثالث هو منحني العائد\
المكسب\
-\
بتلاحظ انه في بدايته بخيييييل\
بخيل جدا\
-\
بتقطع نفسك - والنتيجة صفر\
العائد - ما فيش\
بل ممكن تكون بتصرف علي المشروع من جي��ك\
-\
بتخسر\
اثبت\
اثبت الله يهديك\
-\
مع الزمن بتعدي مرحلة ايه اللي بي��صل ده\
ايه اللي انا شايفه ده\
وبتخش علي مرحلة\
ايه الحلاوة دي\
ايه الط��امة دي\
-\
في المرحلة دي\
اللي هيا الحلاوة بلاس الطعامة\
العائد بييجي ��وحده\
بيبقي النجاح هو سبب النجاح\
-\
يعني\
في الاول بيبقي المجهود هو س��ب النجاح\
ومع ذلك بتبذل مجهود كبير جدا\
وتحصل علي نجاح قليل\
عائد قليل\
-\
في المرحلة التانية\
مانتاش محتاج تبذل مجهود كبير\
نجاحك السابق بي��كلم عنك\
نجاحك السابق بينجحك\
-\
في الاول بتحتاج تثبت للعميل ان منتجك ��اجح\
في المرحلة التانية\
كل ما عليك\
هو انك تقول للعميل التاني ان منتجك الاول نجح\
-\
زي ما لو شركة مرسيدس عاوزه تبيع عربية\
مش هتبذل اي مجهود\
نجاحها لمدة 120 او 130 سنة بيتكلم عنها\
-\
نجاحك الاول بيصنع لك نجاحك الثاني\
والانتقال في المنحني بيبقي دراماتيكي\
-\
انا مش عارف بالظبط يعني ��يه دراماتيكي\
بس تحسها راكبة في الحتة دي من السيناريو\
-\
المهم يعني\
��لرسالة\
اثبت في المرحلة الاولي لحد ما توصل للمرحلة التانية\
وما اعظم ��لندم لو انتا بس جربت النص الاول من المنحني\
ووقفت قبل ما تركب الموجة\
��ول موجة\
في سكة الاموال\
تبقي حسرة\
-\
اصبر\
اصبر\
اصبر\
الصبر (3)
