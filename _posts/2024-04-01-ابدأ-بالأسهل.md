---
layout: post
title:  ابدأ بالأسهل
date:   2024-04-10T00:00:01+03:00
author: Mahmoud Marzouk
categories: نصيحة من خبير
published:  true
---


معظم الناس فاكرة إنّ صاروخ الفضاء بيتضرب من الأرض زريبو

يطلع واخد في سكّته وقاطش - لحدّ ما يوصل القمر

\-

الحقيقة مش كده

الحقيقة إنّ الصاروخ إنتا بتشوفه طالع لفوق آه

لكنّه بعد فترة قصيرة بيبتدي يلفّ حوالين الأرض

ويفضل يلفّ يلفّ - ويبعد مع الوقت - في مسار حلزونيّ

لحدّ ما يهرب من جاذبيّة الأرض

\-

وبعدها ياخد مساره نحو القمر

ولمّا يقرّب من القمر - يفضل يلفّ حواليه بردو

لحدّ ما إمّا يستقرّ في مداره حول القمر

أو ينزل على القمر في مسار حلزونيّ بردو - لو هيّا مركبة دورها إنّها تنزل
على القمر

ولو المركبة أو القمر الصناعيّ دا هيرجع للأرض - فهوّا هيرجع بن��س
الطريقة

\-

أيوه حضرتك - إنتا مكتب دراسات جدوى للمصانع - دا ماله ومالنا

ما أنا جايلك في الكلام اهو - هوّا أنا خلّصت كلام ؟!!!

\-

الفكرة دي هي خلاصة جلسة مع عميل مقبل على إنشاء مصنع استمرّت لحوالي
ساعتين

كان مفادها إنّه قدّامنا أكتر من فكرة - لكن أنا برشّح منهم فكرة كذا - لإنّ
الفكرة دي هنقدر نشتغل عليها على مرحلتين

المرحلة الأولى سهلة - حواجز الدخول للسوق فيها ضعيفة - فهنقدر
نتخطّاها

\-

والمرحلة التانية هنقدر من��ا نتوسّع لسوق أكبر - حاجز الدخول ليه صعب أي
نعم - لكن المرحلة الأولى هت��ون عاطيانا الدفعة للدخول للمرحلة
التانية

\-

هيكون عندنا خطّ إنتاج ��غّال وبنبيع منّه لعملاء المرحلة الأولى

حتّى لو مش بنكسب أحسن حاجة - لكن وجود الخطّ شغّال فقط ده هيدفعنا للدخول
للمرحلة التانية

\-

لكن !!!

لو بدأنا بالسوق التاني على طول - هنعجز في السنة الأولى - والصاروخ بدل
��ا يوصل القمر - هيقع على الأرض !!

\-

مش عارف مثال الصاروخ ده ما جاش في ب��لي ليه وانا بدردش مع العميل - كان
اختصر كلام كتير - لكن هابعت له المقال ده إن شاء الله

\-

من واقع تجربتي مع العملاء - فمعظم الشركات اللي بتفش�� - بتفشل في السنة
الأولى

وعندي نماذج كتير على كده من مصانع أصحابها بيكلّموني عنها عاوزين
يبيعوها

\-

المصانع دي بتفشل لسبب من اتنين

\-

��وّلا /

بيكونوا مقدّرين المصاريف مثلا ب 3 مليون جنيه - واحنا معانا 4

ف��شتغلوا - يلاقوا نفسهم في الشهر الرابع صارفين 5 مليون

وبقوا عاوزين تمويل - وعليهم دين بمليون جنيه - وليهم فلوس في السوق 3
مليون

ولبخة حضرتك - لبخة

\-

السبب التاني /

هو إنّهم بيدخلوا سوق حاجز الدخول ليه صعب - فب��بقوا عاملين زيّ الصاروخ
اللي رايح للقمر مباشر - واخدها سكّة

فهيقعد يحرق جاز ويحاول التخلّص من جاذبيّة الأرض - وفي النهاية الأرض هتشدّه
وتوقّعه غصب عنّه

\-

كان السيناريو الأفضل ليه هو إنّه يعترف بقوّة جاذبيّة الأرض ( قوّة مقاومة
السوق للاختراق )

رخامة الموزّعين - ورخامة المور��دين - ورخامة العمّال - والنجيلة والحكام
والسحر الاسود

\-

كلّ حاجة هتشدّ الصاروخ ده لتحت

لكن المشكلة مش في الصاروخ - المشكلة إنّ حضرتك حطّ��ت الصاروخ في مسار غلط -
مسار عكس الطبيعة

\-

كان الأفضل ليك إنّك تاخد المسار الحلزونيّ الطويل البطيء الرخم المملّ - لحدّ
ما تخرج من جاذبيّة الأرض

وبعدها ابقى اعدل مسارك وادخل السوق التاني اللي أرباحه أكبر - وانتا
معتمد على الدفع اللي جاي بيه من السوق الأوّل

\-

بالمناسبة !!!

شرط إنّ السوقين دول يكونوا سوق واحد - أقصد إنّهم مرحلتين جوّا نفس السوق -
مرحلة بتبيع فيها في مسار - ومرحلة بتبيع في مسار موازي أفضل وأكبر - لكن
الدخول ليه كبداية صعب

لكن أنا طبعا ما اقصدش إنّك تسيب السوق كلّه - وتروح تفتح في سوق جديد بعد
سنة !!!

\-

وجاذبيّة الأرض في السوق أنا شايف إنّ��ا سنة

حضرتك محتاج المكنة تفضل شغّالة سنة - حتّى لو مش بتجيب ربح - المه��ّ تفضل
شغّالة سنة

أنا عاوز الساقية تفضل تلفّ سنة - حتّى لو مش بتطلّع ��يّه - بعدين هنشوف هيّا
ما بتطلّعش ميّه ليه - لكن المهمّ إنّها تفضل تلفّ

\-

أنا عاوز مصنعك يفضل شغّال سنة - حتّى لو ما بيجيبش ربح - حتّى لو هتب��ع بسعر
التكلفة

بعد كده نشوف الربح هيتحرّك ازّاي من صفر ل 1 ل 2 ل 10

لك�� لو المصنع وقف أصلا !!!!!
