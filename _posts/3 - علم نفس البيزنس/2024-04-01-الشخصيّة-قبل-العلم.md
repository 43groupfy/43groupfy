---
layout: post
title:  الشخصيّة قبل العلم
date:   2024-04-10T00:00:01+03:00
author: Mahmoud Marzouk
categories: 3 - علم نفس البيزنس
published:  true
---
الموضوع يرجع لشخصيّتك

وقدّ إيه إنتا بتقدّم المخاطرة على الحسابات

\-

في الوقت اللي احنا فيه ده - كلّه بيحسب

لكن - بعد الحسابات - بتكون الم��اطرة

\-

ما فيش حاجة اسمها ( المخاطرة المحسوبة )

فيه حاجة اسمها مستق��ّة اسمها ( حسابات ) - وبعدها حاجة مستقلّة تانية إسمها
( مخاطرة )

\-

ممكن تحسب - والحسابات تقول لك إنّ موضوع ما جيّد بنسبة 40 % - وموضوع تاني
جيّد بنسبة 90 %

وبعد كده تشوف انتا مستعدّ تخاطر قدّ إيه

\-

ممكن حدّ ياخد ال 40 % دي ويدخل على المخاطرة - عادي - ولو صابت معاه هتكسب
300 %

وممكن واحد ��خاطر في حاجة جيّدة بنسبة 90 % - وتنجح معاه - ويبقى ربحها
30 %

\-

وممكن ال��تنين يفشلوا - عادي

حتّى بعد الحسابات

عادي

\-

الحسابات فقط بتقلّل الصدمات - وبتحميك من الأخطاء الساذجة

لكن ما فيش ضمانة إنّ الحسابات الفلانيّة هتكون نتيجتها في الواقع النتيجة
الفلانيّة

\-

عشان كده بقول لك الموضوع في النهاية بيعتمد على الصفات الشخصيّة أكبر من
اعتماده على ��لعلم

\-

عشان كده لو حضرتك متابعني في سلسلة ( الطريق إلى البيزنس )

هتلاقيني باتكلّم في حوالي 7 حلقات عن ( الصفات الشخصيّة لرجل
الأعمال )

بعدهم حوالي 7 حلقات تانيين باتكلّم عن ( طرق تفكير رجال
الأعمال )

كلّ ده قبل ( وأهمّ من ) الكلام عن البيزنس والحسابات

\-

وده اللي محتاجين نتكلّ�� عنّه أكتر

وده اللي انتا محتاج تظبّطه في نفسك أكتر

\-

لإنّه بعد كلّ العلوم اللي في الدنيا - هتيجي عند لحظة اتّخاذ القرار - كلّ ده
هيتراجع - واللي هيتقدّم هو صفاتك الشخصيّة وطرق تفكيرك فقط

مش الحسابات إطلاقا

\-

ويفوز باللذّات كلّ مغامر - ويموت بالحسرات كلّ جبان
