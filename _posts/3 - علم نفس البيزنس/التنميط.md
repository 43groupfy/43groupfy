---
layout: post
title:  التنميط
date:   2024-04-10T00:00:01+03:00
author: Mahmoud Marzouk
categories: 3 - علم نفس البيزنس
published:  true
---
\#نصيحة_من_خبير{.underline}(https://www.facebook.com/hashtag/%D9%86%D8%B5%D9%8A%D8%AD%D8%A9_%D9%85%D9%86_%D8%AE%D8%A8%D9%8A%D8%B1?__eep__=6&__cft__%5b0%5d=AZXAEYsgT9HhvsJr4atLwplcrn4ALY_YebvdeMsqa6ExIZ3ioCNBM_gBAPaE0s77URm7ziZvNyzWFPd6OnEw3wpq7LB23lQiMDkPnpCEhSzSM7G55mLUcUhzR9kU64xoE7FHbX0toE_HYwl0oR5JGNIbRQ2OQ7iq3zoJmTfZKqX7eaOKxrJgg65UbghsYwOD6JQ&__tn__=*NK-R)

\-

لو بتفكّر تعمل بيزنس - فلازم تتخلّص من مشكلة عامّة بتصيب كلّ
الناس

و��ي
\#الاستسهال_في_الحكم_عن_طريق_التنميط{.underline}(https://www.facebook.com/hashtag/%D8%A7%D9%84%D8%A7%D8%B3%D8%AA%D8%B3%D9%87%D8%A7%D9%84_%D9%81%D9%8A_%D8%A7%D9%84%D8%AD%D9%83%D9%85_%D8%B9%D9%86_%D8%B7%D8%B1%D9%8A%D9%82_%D8%A7%D9%84%D8%AA%D9%86%D9%85%D9%8A%D8%B7?__eep__=6&__cft__%5b0%5d=AZXAEYsgT9HhvsJr4atLwplcrn4ALY_YebvdeMsqa6ExIZ3ioCNBM_gBAPaE0s77URm7ziZvNyzWFPd6OnEw3wpq7LB23lQiMDkPnpCEhSzSM7G55mLUcUhzR9kU64xoE7FHbX0toE_HYwl0oR5JGNIbRQ2OQ7iq3zoJmTfZKqX7eaOKxrJgg65UbghsYwOD6JQ&__tn__=*NK-R)

\-

حاجة مثلا زيّ

الستّات نكديّين

الدمايطة بخلاء

الإسكندرانيّة متكبّرين

\-

دي نماذج من التعميم والتنميط - اللي الناس بتميل ليه عشان
بيريّحهم

\-

يعني إيه بيريّحهم ؟!

يعني بيخلّيك مش محتاج تبذل مجهود كبير عشان تقيّم كلّ فرع على حدة - فبتاخد
الشجرة كلّها تعطيها حكم عامّ - وتسقطه على كلّ فروعها

\-

تبقى ارتحت من التفكير في فرز الشر��حة الكبيرة دي لشرايح أصغر

وأيّ راحة ؟! لإنّ التفكير ممكن تعتبره أكبر نشاط متعب للإنسان

على رأي هاني رمزيّ لمّا قال ( أنا التفكير أساسا بيت��بني )

\-

وتبقى بردو ارتحت من المجهود اللي محتاج تبذله لحلّ مشكلة مع فرع من هذه
الفروع - عن طريق إنّك تنقل الاتّهام ليه هوّا - وانتا تبقى بريء

\-

موضوع التنميط ده - أو التعميم - أو الـ stereotyping

بينتقل معاك كمواطن إنسان طبيعيّ - لمرحلة البيزنس

فتبقى رجل أعمال - لكنّك زيّ الإنسان الط��يعيّ في التفكير - ودي
كارثة

\-

لازم حضرتك تفهم إنّ رجل الأعمال مش زي�� باقي البشر

زيّ ما هوّا مش زيّهم في حجم فلوسه وأرباحه - فهوّا مش زيّهم في طرق
تفكيره

\-

معظم الناس ( العاديّين ) متخيّلين إنّ رجل الأعمال ز��ّهم في كلّ حاجة - هوّا
يفرق عنهم بسّ في إنّه معاه فلوس كتير - ودا بردو ب��ريّحهم

\-

مش قلنا قبل كده إنّ المهمّة الأساسيّة للعقل الباطن هي إنّ�� يريّحك
ويحميك

فانتا لمّا بتتخيّل إنّ الراجل المليونير ده زيّك بالظبط - بتستريّح من المجهود
اللي المفروض تعمله عشان تتحوّل لحد مؤهّل يكون مليونير

وبتحمي نفسك من تأنيب الضمير اللي كان هيصيبك لإنّك ما بتبذلش المجهود
ده

\-

التنميط بردو من ميانيزمات العقل الباطن

\-

مراتك زعلانة - ومزعّلاك - فتقول إنّ الستّات نكديّين

دا بيريّحك ويحميك

\-

بير��ّحك من بذل المجهود اللازم لإسعادها

وبيحميك من الشعور بالتقصير - بإنّه بيقول لك إنتا مش غلطان - هيّا اللي
نكديّة بطبيعتها

\-

كلّ دا بيحصل ��لناس ( العاديّين )

المشكلة لمّا يحصل لحدّ هو في الأساس رجل أعمال

فتلاقي واحد انتقل من مرحلة الإنسان العادي - لمرحلة الإنسان رجل
الأعمال - لكنّه واخد معاه في شنطة السفر القلّة اللي كان بشرب فيها - وزلعة
المشّ - وملوخيّة ناشفة !!!

واخد معاه
\#عقليّة_التنميط{.underline}(https://www.facebook.com/hashtag/%D8%B9%D9%82%D9%84%D9%8A%D9%91%D8%A9_%D8%A7%D9%84%D8%AA%D9%86%D9%85%D9%8A%D8%B7?__eep__=6&__cft__%5b0%5d=AZXAEYsgT9HhvsJr4atLwplcrn4ALY_YebvdeMsqa6ExIZ3ioCNBM_gBAPaE0s77URm7ziZvNyzWFPd6OnEw3wpq7LB23lQiMDkPnpCEhSzSM7G55mLUcUhzR9kU64xoE7FHbX0toE_HYwl0oR5JGNIbRQ2OQ7iq3zoJmTfZKqX7eaOKxrJgg65UbghsYwOD6JQ&__tn__=*NK-R)

\-

فتلاقيه يقوم عامل تنميطات جديدة

بدل ما كان بيقول المنايفة بخلا مثلا - تلاقيه بيقول ( العمّال
مهملين )

بدل ما كان بيقول الإسكندرانيّة متكبّرين - تلاقيه بيقول ( العملا مش عايزين
يشتروا )

بدل ما كان بيقول الستّات نكديّين - تلاقيه بيقول ( القوانين
ظالمة )

\-

لو سألته - مين من العمّال مهمل - ومين مش مهمل - وازّاي تتعامل مع ده -
وازّاي تتعامل مع ده - وإيه أسباب الإهمال ده - وقسّمها لي لأسباب انتا مسؤول
عنها - وأسباب العامل جاي لك بيها - وبالنسبة للأسباب اللي حص��ت بسببك -
إيه ممكن تعمله عشان تغيّرها - وبالنسبة للأسباب اللي العامل ج��ي لك بيها -
إزّاي ممكن تحاول تقلّل من أثرها على العامل

\-

حطّ لي كلّ ��لهري ده في كفّة - وحطّ في الكفّة التانية كلمة ( العمّال
مهملين )

هتفهم يعني إيه ( التنميط بيريّحه )

\-

يقول لك مثلا - الحاجات الصينيّة جودته�� سيّئة

الكلام ده يا فندم يقوله المواطن العادي - لكن انتا صاحب بيزنس - ��المفروض
تقول لي تعرف كام شركة في الصين بتصنّع الخامات والماكينات الل�� مصنعك
بيحتاجها - وقسّمهم لي ل 5 درجات - حسب الجودة والسعر - وقول لي مين ��ن
الدرجات دي الأنسب ليك هنا

\-

يا راجل - كبّر مخّك - هيّا الصين جودته�� سيّئة وخلاص

\-

يقول لك مثلا - المواطن المصريّ عاوز الحاجة الرخيصة

يا خبر

المواطن المصريّ !!

يعني بتضمّ 100 مليون مواطن في كلمة

يعني ال��ي ساكن في القطّاميّة هايتس - بقى زيّ اللي ساكن في مدينتي
؟!

ما همّأ فعلا زيّ بعض

ما علينا

\-

حضرتك متخيّل الشخص ده مطلوب منّه يقعد يفرز 100 مليون مواطن - ويقسّمهم
لشرايح -شوف بقى كام شريحة

ويقسّمهم جغرافيّا

وثقافيّا وتعليميّا

عشان يطلع بشرايح من جوّا الشرايح دي هتكون مناسبة لاستهدافه

\-

وعنده لسّه 10 مليون مواطن برّا مصر - بينزلوا3أجازات في ا��صيف - محتاج
يقسّمهم بردو

دا ال 10 مليون دول دولة لوحدهم

\-

حطّ لي كل�� الهري ده في كفّة - وفي الكفّة التانية كلمة ( الناس عاوزة
الرخيص )

يبق�� التنميط حلو ولّا لأ

\-

حلو طبعا - المهمّ هوّا مفيد ولّا لأ

\-

ملحو��اية صغيّرة /

أنا بدأت معاك البوست بتنميط - وانتا اتكيّفت - وما خدتش با��ك
منّه

مش قلت لك عقلك الباطن شغّال بالتنميط عشان بيريّحه

\-

ده أوّل سطر في البوست

( لو بتفكّر تعمل بيزنس - فلازم تتخلّص من مشكلة عامّة بتصيب كلّ
الناس )

\-

مشكلة ((( عامّة )))

تصيب ((( كووووولّ ))) الناس !!

دا تنميط ولّا مش تنميط يا بتوع المدارس ؟!!
